Kültür teriminin gündelik yaşamda “Anadolu kültürü, Batı kültürü,
mutfak kültürü, yemek kültürü, yerel kültür, popüler kültür, kültürlü
insan, kültürel etkinlik, kültür mantarı, kültür-fizik” gibi farklı şekillerde
kullandığına hiç dikkat ettiniz mi?

Görsel 1.1. Anadolu kültürü

Kültür, kendisini meydana getiren öğelerin çeşitliliği ve değişkenliği göz önüne
alındığında özünde ne olduğunun ortaya konması oldukça zor bir kavram olarak
görünmektedir. Farklı tanımları olan kültür kavramı içeriğinde üretim, uygarlık, eğitim,
bilim ve sanat gibi kavramları barındırmaktadır.
Kültür Latince kökenli bir sözcük olup Türkçeye Fransızcadaki “cultura” kelimesinden
geçmiştir. Türkçede “ekin” sözcüğü anlamında kullanılan kültürün on sekizinci yüzyıla
kadar çoğunlukla tarımla ilgili olduğu, toprağı tarıma hazır hâle getirme, toprağı ıslah
etme ve ürün yetiştirme/ekme gibi anlamlara geldiği görülür. Bugün “kültür mantarı”
derken, farkında olmadan kültürün tarım alanındaki anlamına vurgu yapılmaktadır.

10

1. Ünite Toplum ve Kültür

Kültür-fizik ise beden eğitimi (jimnastik) karşılığında bedenin eğitilmesi, geliştirilmesi
anlamına gelmektedir.
Eğitim karşılığındaki kültür, bilgi, sanat ve yeteneklerden bazılarını kapsar. 17.
yüzyıl sonunda toplumsal yaşamdaki değişimlerle birlikte kültür teriminin anlam ve
içeriği değişmeye başlamıştır. Kültürün toplumsal değer ve davranış biçimlerini ifade
eden toplumsal alana dair bir anlama bürünmesinde aydınlanma düşüncesinin önemli
bir rolü vardır. Aydınlanma düşünürlerinin, tıpkı bitkiler ve toprak gibi insanların ve
toplumların da biçimlendirilip yönlendirilebileceği fikrine sahip olmalarından dolayı
kültür terimi “insan zihninin etkin olarak geliştirilmesi, yüceltilmesi” anlamını
kazanmıştır. Gündelik dilde “kültürlü olmak”, “kültürlü insan” kavramlarının “bilgili,
eğitim düzeyi yüksek, saygılı, düşünce zenginliği olan’’ gibi birçok anlamı ifade etmesi
kültürle eğitim arasında çok sıkı bir ilişki bulunduğunu gösterir. “Genel kültür” den
söz açtığımızda, iş-meslek ve uzmanlık alanları dışında, herkesçe bilinmesi ve uyulması
gereken bilgi, görgü ve yetenekleri ve bu muhtevayı veren bir “genel eğitim” süreci akla
gelir.
Estetik alanda kültür sanat demektir. Güzel üstüne düşünmek olan estetik, bir bakış
biçimidir, bir öngörüdür, bir genel beğeni düzenidir. İnsanın kendi ruhuyla, duygularıyla
ilgili farkındalığının artması ve bunu yaşama geçirmesi sonucu ortaya çıkan Gotik, Barok,
Rönesans ve modern sanat anlayışlarının ürünü olan sanat eserleri varlığını ve değerini
ait olduğu kültür yapısı içinden alır.
Maddi ve teknolojik alanda kültür üretim demektir. Bir insan topluluğunun ortak
olarak ürettiği çanak-çömlek, aletler, yapılar, binalar, köprüler gibi her türlü somut araçlar
kültürel unsurlardır.
Bilimsel alanda kültür uygarlık demektir.
Uygarlık denilince, bir kültürün özellikle
hukuk, sanat ve bilim alanındaki başarıları
ve bu başarılar aracılığıyla başka kültürlere
kendini kabul ettirmesi akla gelir. Bu üç
alandaki etkinlikler ve başarılar, ister istemez
belli bir toplumun malı olmaktan çıkmakta
ve "medeniyet" kavramı çerçevesinde diğer
toplumların da benimsediği bir konuma
gelmektedir.

Görsel 1.2. İnsan eli değen her şey 		
kültürdür.

Kültürün çok çeşitli anlamları ve tanımları
olmakla beraber en genel anlamda kültür;
insanın kalıtımla getirmeyip doğaya (tabiata) kattığı her şeydir. Toplu iğneden uzay
aracına, en basit bir kelimeden ciltlerce yazılara kadar hepsi kültür ürünüdürler. Bu
anlamda kültür, insanın bütün bilinçli yapıp etmelerini içine alır. Kültür insana özgü bir
faaliyettir ve bu yönüyle de diğer varlıklardan insanı ayırır.

11

Sosyoloji 2

Bütüncül bir yaklaşımla kültürü tanımlayan E. Taylor’a göre kültür ya da uygarlık, bir
toplumun üyesi olarak insanoğlunun öğrendiği (kazandığı) bilgi, sanat, gelenek–görenek
ve benzeri yetenek, beceri ve alışkanlıkları içine alan karmaşık bir bütündür.
Nurettin Topçu'ya göre kültür, bir toplumun kendi tarihi içinde meydana getirdiği
değer hükümlerinin bütünüdür. Bunlar ilim, sanat, ahlâk ve dine ait değerlerdir.
Toplumbilim açısından kültür, bir toplumun tarihsel süreç içinde ürettiği ve kuşaktan
kuşağa aktardığı her türlü maddi ve manevi özelliklerin bütünüdür. Kültür, bir toplumun
kimliğini oluşturur, onu diğer toplumlardan farklı kılar. Toplumun yaşayış ve düşünüş
tarzı olan kültür, toplumun çimentosudur. Milletleri gelişigüzel insan yığınları olmaktan
çıkaran kültürün bu özelliğidir. Belli bir kültürel sistem o kültürü benimsemiş olan
insanların hayatlarını nasıl yaşamaları, nelere uymaları gerektiği konusunda yol gösterir.
Sosyal ilişkilerle, sosyal kurumların yapısı ve işleyişini etkilemesi bakımından sosyoloji,
kültürle ilgilenmektedir.
1. UYGULAMA
Hacivat, medrese eğitimi görmüş, bilim ve sanattan anlayan, tamlamalarla konuşan,
her konuda bilgi sahibi olan biridir. Karagöz’le sürekli bir didişme içindedir. Ders verir
tavrı, bilgiçliğe dönen, bazen bu çok bilmiş tavrıyla başını derde sokan bir tiptir.
Hacivat'la birlikte oyunun iki temel kişisinden biri olan Karagöz ise eğitim görmemiş
bir halk adamıdır. Sokak dili ile konuşan, cahil cesareti diyebileceğimiz bir cesarete ve
gözü pekliğe sahip olan, bu yüzden başı sık sık derde giren, okumamış ama zeki ve
hazırcevap bir tiptir.
Oyunda ayrıca İstanbul ağzıyla konuşan (Çelebi, Beberuhi…), Anadolu’dan (Baba
Himmet, Laz, Rumelili…) ve Anadolu dışından gelen (Acem, Arnavut..), gayrimüslim
(Frenk, Yahudi…), kusurlu ve ruhsal hasta tipler (kambur, kekeme…) de vardır.
Yukarda karakterlerin özellikleri hakkında kısa bir bilgi verilen Hacivat- Karagöz
oyunu kültürel yapının bir aynası olarak kabul edilebilir mi?
Görüşlerinizi aşağıda ayrılan yere yazınız.

12

1. Ünite Toplum ve Kültür

Atatürk’ün Kültür Konusundaki Görüşleri ve Sözleri
Atatürk, millî kültürü Türkiye
Cumhuriyeti’nin temel direği olarak kabul
etmiştir. Bu alandaki çalışmalar onun
gündemindeki konular arasında daima ilk
sıralarda yer almıştır. “Kültürü uygarlıktan
ayırmak güçtür ve gereksizdir.” diyen
Atatürk, kültürü “devlet hayatında, fikir
hayatında, ekonomik hayatta yapılabilen
şeylerin toplamı” olarak görür.
Atatürk’ün kültürle ilgili sözlerinden
örnekler:

Görsel 1.3. “Sanat altın bileziktir.” Atatürk

“Kültürel ve sosyal alanda başardığımız işler, Türkiye Cumhuriyetinin ulusal
çehresini, kesin çizgileriyle ortaya çıkarmıştır. Yeni harfleri, ulusal tarihi, öz dili,
bilimsel müzik ve teknik kurumlarıyla kadını erkeği her hakta eşit, modern Türk
toplumu bu son yılların eseridir. Türk ulusu, ancak varlığını derin ve sağlam kültür
sınırları ile çevreledikten sonradır ki, onun yüksek kapasitesi ve erdemi, uluslar
arasında tanılır. Türk ulusuna doğal rengini veren bu devrimlerden her biri, çok geniş
tarihsel devirlerin öğünebileceği büyük işlerden sayılsa yeridir.”
“Türkiye Cumhuriyetinin temeli kültürdür. Bu sözü burada ayrıca izaha lüzum
görmüyorum. Kültür okumak, anlamak, görebilmek, görebildiğinden mana çıkarmak,
uyanık davranmak, düşünmek, zekâyı terbiye etmektir. Yine insan enerjisiyle ve fakat
tabiatın ona iltifat edildikçe tükenmez yardımıyla, yükselen, genişleyen insan zekâsı,
hudutsuz kavrayış anlamında insanım diyen bir özel nitelik kazanır.”
“Milletimizin dehasının gelişmesi ve bu sayede lâyık olduğu medeniyet seviyesine
ulaşması, şüphesiz ki yüksek meslekler erbabını yetiştirmekle ve millî kültürümüzü
yükseltmekle mümkündür.”
“Ülkesini, yüksek istiklalini korumasını bilen Türk milleti, dilini de yabancı diller
boyunduruğundan kurtarmalıdır.”
								Kaynak: www. atam.gov.tr

13

Sosyoloji 2

1.2. KÜLTÜRÜN ÖĞELERİ

?

Yabancı bir ülkeyi ziyaret eden biri kendisini yadırganmış, dışlanmış ya
da gittiği ülkedeki insanların farklı gelen tepkileri nedeniyle tedirginlik
hissedebilir. Hatta aynı ülkede yaşayan ama farklı sosyal sınıfa, farklı bir dine
mensup olanlar ya da farklı bölgelerden gelen insanlar da etkileşim içerisinde
iken bu tarz hislere kapılabilirler.
Sizce neden farklı kültürlere ait insanlar farklı düşünüp farklı tepkiler
verirler?

İnsanlar arasındaki davranış farklılıkları kültürel farklılıklar ile açıklanabilir. Aynı
kültürün insanları, aynı işaretlerden, kelimelerden, işittiklerinden ya da gördüklerinden
aynı manaları çıkartırken, kültürler farklılaştıkça insanların gerçekliği algılama biçimleri
de farklılaşır. Bu durum kültürün farklı boyutları olmasından kaynaklanmaktadır. Bu
boyutlar; bilişsel (kognitif) boyut, davranışsal (normatif) boyut ve maddi boyuttur.
1. Bilişsel (Kognitif) Boyut: Bu boyut zihniyet dünyasını gösteren anlam kodlarının
oluşturduğu düşünme ve fikir boyutudur. Bilişsel boyutun içeriğini bireyin kendisi,
başkaları ve çevresi hakkında sahip olduğu her türlü anlam, inanç, yorumlama,
değerlendirme ve düşünme kalıpları oluşturur. Kültürün görünmeyen en gizli kalan
ancak insanları temelde en fazla etkileyen ve onların niçin öyle davrandıklarını açıklayan
boyutudur.
2. Davranışsal (Normatif) Boyut: Kültürün davranışsal boyutu insanlara “nasıl”
yaşamaları gerektiğinin yazılı ve yazısız kurallarını verir, insanlar bu kurallar sayesinde
birbirlerine karşı beklentilerini bilirler ve öyle davranırlar. Bu boyut gündelik dilde
kültür denilince çoğunlukla kastedilen şeyleri içerir. Davranışsal boyutun içeriğini yazılı
kurallar, törenler, moda, kökleşmiş kültür içerikleri olan gelenekler, görenekler, örfler,
âdetler, yasaklar, dinî törenler vb. oluşturur.
3. Maddi Boyut: Kültürün genel olarak
bilişsel ve davranışsal boyutunun oluşturduğu
manevi yönünün yanı sıra bir de maddi
boyutu vardır. Maddi boyut, kültürün insan
etkinlikleri aracılığıyla üretilen her türlü aracı
kapsar. İnsanların geçmişte ya da şimdi ortaya
koyduğu bütün maddi üretimler kültürün
kapsamında yer alır. Maddi boyutun içeriğini
teknik ve teknolojik araçlar, binalar, yollar,
köprüler, sanat eserleri, giyim ve eşyaları, gıda
maddeleri, ilaçlar vb. oluşturur.

Görsel 1.4. Kilim, maddi kültür;
desenlerinin ifade ettiği duygular, manevi
kültürdür.

Kültür kavramı çok geniş kapsamlı bir içeriğe sahip olduğundan, maddi ve manevi
kültür diye iki ögeye ayrılarak ele alınmıştır.

14

1. Ünite Toplum ve Kültür

1. Manevi Kültür: Kültürün bilişsel boyutu olan bilgi, inanç, duyuş ve ifade biçimleri
ile davranışsal boyutu olan örf, âdet, gelenek ve görenekler manevi kültürün kökleşmiş
öğeleridir. Örf, âdet, gelenek ve görenek gibi davranış kalıpları toplumları birbirinden
ayıran önemli ölçütlerdir. Dikiş makinesi maddi bir kültür ürünüdür fakat makinede
dikilen elbisenin işleme şekli, görünümü manevi kültürün özelliklerini yansıtır.
Örfler, çoğu zaman toplumun katı beklentileri olarak nitelenen birtakım örnek tutum
ve davranışlardır. Örflerin yaptırım gücü fazla olup kimi yörelerde kanun gibi işlev
görmektedirler. Kan davası, namus davası gibi olgular birer örf örneğidir.
Âdet, sosyal bakımdan kabul görmüş
ve yerleşmiş hareket tarzlarıdır. Uyulması
zorunlu olmamakla beraber toplumsal baskı
sebebiyle uyulan, uyulmadığında kınama
ya da ayıplanma ile karşılaşılan normlardır.
Bayram ziyaretleri, evlenirken düğün yapmak,
büyüklerin sözünü kesmemek, el öpmek gibi.
Gelenekler, bir toplumda eskiden kalmış
olmalarından dolayı saygınlığı olan, kuşaktan
kuşağa aktarılan, toplumsal bütünlüğe katkı
sağlayan alışkanlıklar, bilgi ve davranış
kalıplarıdır. Yaptırım gücü örf ve âdetlere göre
daha zayıftır. Kına gecesi, güreş sporu, cirit
oyunu sünnet düğünü gibi.

Görsel 1.5. Kirvelik, ülkemizin sürdürülen
geleneklerinden biridir.

Görenekler, yaptırım özelliği olmayan yöresel davranışlar olup insanların birbirini
görerek taklit etmesi ile ortaya çıkmış davranış kalıplarıdır. Sakal bırakmak, tespih
çekmek, bağdaş kurarak oturmak, poşu bağlamak gibi.
2. Maddi kültür: Toplumun teknolojik
ilerlemesini, teknik becerilerini, üretim
alanında tüm deneyimlerini içerir. İnsan eliyle
yapılmış her türlü araç-gereç, giysiler, binalar,
yollar sanat ürünleri gibi somut, elle tutulur
nesneler ise maddi kültür öğeleridir. Maddi
kültür, manevi kültürün dışa yansıyan şeklidir.
Bir sanat eseri, bir mimari üslup olarak ortaya
çıkar. Bir müzik aleti maddi kültür alanına
girerken, bu müzik aletinden çıkan ve bizi
hüzünlendiren, neşelendiren, kısaca karmaşık
duygulara sevkeden müzik manevi kültür
sahasına girer.

Görsel 1.6. Teknoloji, maddi kültür
öğesidir.

15

Sosyoloji 2

Maddi kültür unsurları genel olarak daha hızlı, maddi olmayan kültür unsurları ise
daha yavaş değişir. İnsanların inanç, norm, alışkanlık, tavır ve tutumlarını değiştirmeleri
ya da yenilemeleri birden gerçekleşmez. İşte bu çerçevede kültürün maddi unsurları ile
manevi unsurlarının aynı hızda değişmemesine yani maddi kültür ögelerinde meydana
gelen değişim hızına manevi kültür ögeleri ayak uyduramaması sonucu ortaya çıkan
uyumsuzluk durumuna kültürel gecikme denir. Örneğin, cep telefonu (maddi kültür)
hızla yaygınlaşmaktadır ancak onu kullanma görgüsü (manevi kültür) aynı hızda
gelişmemektedir. Bunun sonucu olarak toplu mekânlarda yüksek sesle konuşulmakta,
tiyatro, cami gibi yerlerde kapatmaya özen gösterilmemektedir.
Maddi kültür evrensel bir nitelik
gösterirken, maddi olmayan kültür ise ulusal
niteliktedir. Örneğin teknolojik araçlar maddi
kültür ögesi olarak tüm toplumlarda kullanılır
ancak evlenme, ölüm, doğumla ilgili âdetler
toplumdan topluma değişiklik gösterir.
Ulusal (millî) kültür, millete ait maddi ve
manevi değerlerin uyumlu bir bütünüdür. Bir
toplumda yeme, giyinme, barınma, eğlenme
gibi gereksinimlerin elde edilmesinde
kullanılan bilgi, inanç, teknik, davranış, Görsel 1.7. Kırkpınar yağlı güreşleri
duyuş ve ifade biçimlerini içeren ve toplumun
yapısını oluşturan unsurların bütünüdür. Bir toplumu millet yapan ve onun bütünlüğünü
sağlayan ulusal (millî) kültürdür. Meddahlık, ebru sanatı, Kırkpınar yağlı güreşleri,
Manisa Mesir Macunu Festivali Milli kültür örneklerindendir.
Halk kültürü, özellikle endüstri öncesi
toplumlardaki geniş halk kesimlerinin
gündelik kültürüne işaret eder. Bugün genel
olarak kültürel olarak türdeş bir topluluk
içinde genellikle anonim olarak üretilen ve
nesilden nesile sözlü olarak aktarılan kültür
anlamında kullanılmaktadır. Halkın yaşamını
ve deneyimlerini doğrudan yansıtan halk
türküleri ya da halk hikâyeleri halk kültürünün
en tipik örnekleridir.

Görsel 1.8. Geleneksel halk dansları, halk
kültürünün önemli bir parçasıdır.

Evrensel kültür, bilim, teknik, felsefe ve
din gibi kültür ögelerini içeren ve bir topluma özgü olmayan, genel geçer kültürdür.
Evrensel kültür bir çağa ve bir tarihsel döneme dünya ölçüsünde hâkim olan, diğer
kültürlere baskın çıkan herhangi bir “çoğul kültür” dür. Örneğin bugün için bu anlamda
“evrensel” olan kültür, Batı kültürüdür fakat bu, Batı kültürünün hâlen yaşayan diğer
kültürlerden “üstün” ve “iyi” olduğu anlamına gelmez; sadece var olan diğer kültürlere
baskın çıktığı ve dünya ölçüsünde yaygınlaştığı anlamına gelir. Kendi millî kültürünü

16

