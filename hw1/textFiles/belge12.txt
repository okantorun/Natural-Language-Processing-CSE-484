Görsel 1.15. Hayvan hücresinde sitoplazma bölünmesi

Bitki hücrelerinde hücre çeperi bulunduğundan hayvan hücrelerinde olduğu gibi hücre
zarı boğumlanamaz. Bu yüzden bitki hücrelerinde sitokinez sırasında golgi aygıtından
kopan kesecikler hücrenin ortasında hücre plağı (orta lamel) oluşturur. Hücre plağı hücre
zarıyla kaynaşıncaya kadar büyümeye devam eder. Hücre zarıyla kaynaşır kaynaşmaz bitki
hücresi iki yavru hücreye bölünmüş olur. Böylece ana hücre ile kromozom sayısı ve genetik
yapısı aynı olan iki yeni hücre oluşur.

Orta lamel

Görsel 1.16. Bitki hücresinde sitoplazma bölünmesi

Mitoz sonucunda bir ana hücreden, bu hücreyle aynı özellikleri taşıyan iki yavru hücre
meydana gelir. Mitoz sonucu oluşan hücrelerin kromozom sayısı ve genetik yapısı ana
hücreyle aynıdır.

17

Biyoloji 3

Örnek 20 kromozomlu bir hücrenin arka arkaya üç kez mitoz geçirmesi sonucu
toplam kaç hücre oluşur ve oluşan hücreler kaç kromozomludur?
Çözüm Mitoz sonucu oluşan hücre sayısını bulmak için 2ⁿ formülünden yararlanılır.
“n” ile ifade edilen mitoz bölünme sayısıdır. Mitoz bölünme sayısı soruda 3
olarak verilmiştir. Buna göre; 2ⁿ = 23 = 2.2.2 = 8 hücre oluşur. Mitoz
sonucu oluşan hücrelerin kromozom sayısı değişmediği için oluşan
hücrelerin kromozom sayısı 20’dir.
Uygulama Şekilde mitoz’un evereleri verilmiştir. Bu evrelerin meydana geliş sırasına
göre dizilimi nasıldır?

I

II

III

IV

V

Çözüm I nolu evre Profaz’ın sonlarını göstermekte.
II nolu evre Profaz’ın başlarını göstermekte.
III nolu evre Telofaz’ı göstermekte.
IV nolu evre Metafaz’ı göstermekte.
V nolu evre Anafaz’ı göstermekte.
Mitoz’un evreleri gerçekleşme sırasına göre; Profaz, Metafaz, Anafaz ve
Telofaz’dır. Buna göre şekilde verilen evrelerin dizilimi II-I-IV-V-III
şeklindedir.
Hücre Bölünmesinin Kontrolü ve Kanserle İlişkisi
Hücre döngüsünün, belirli bazı kontrol noktaları ve
kontrol sistemleri vardır. Bu sistemler hücrede döngüsel
olarak işlev gören bazı molekül grupları ile çalışır. Bu
molekül grupları hem hücre döngüsündeki kritik olayları
harekete geçirir hem de döngüdeki olayların eşgüdümlü
olarak gerçekleşmesini sağlar. Çeşitli nedenlerle bu
kontrol ortadan kalkarsa hücreler kontrolsüz olarak
bölünüp çoğalır. Bu da tümör oluşumuna ve kanser
hastalığına neden olur.
Görsel 1.17. Kanser kontrolsüz
Yapılan çalışmalarda sağlıklı bir hücrenin laboratuvar
hücre bölünmesi sonucu oluşur.
ortamında 20-50 kez bölündüğü, kanserli hücrelerin
ise uygun besin ortamında hiç durmadan bölündüğü
gözlenmiştir. Örneğin HeLa hücreleri 1951 yılından beri laboratuvar ortamında hâlâ
çoğalmaktadır. Çoğalmaya devam eden bu hücreler 1951 yılında kanserden hayatını

18

1. Ünite HÜCRE BÖLÜNMELERI

kaybeden Henrietta Lacks isimli bir kadının kanserli dokusundan alınmıştır. HeLa hücreleri
kanser araştırmalarında kullanılan ilk insan hücreleri olması açısından önemlidir.
Kanserli hücreler, kan ve lenf dolaşımı ile bütün vücudu dolaşarak diğer dokulara
yayılabilir. Bu hücrelerin tümör oluşturdukları ilk dokudan daha uzak dokulara sıçramasına
yani yayılım göstermesine metastaz denir.
Kanserli
hastalara
kemoterapi
denilen ilaç tedavisi ve radyoterapi
denilen ışın tedavisi uygulanmaktadır.
Bu tedavi yöntemleri ile kanserli
hücrelerin bölünmesinin önlenmesi
amaçlanmaktadır.
Onkoloji ise kanser bilimi demektir.
Kanser araştırmaları, tedavi yöntemleri
ve korunma yolları gibi konular
onkolojinin çalışma alanlarını oluşturur.
Görsel 1.18. Kanserli hastalara uygulanan
kemoterapi tedavisi.

1.1.3. Eşeysiz Üreme
Üreme canlıların temel özelliklerinden biridir çünkü canlıların nesillerini devam
ettirebilmeleri için kendilerine benzer canlılar meydana getirmeleri gerekir. Böylece kendi
gen bileşimlerini sonraki kuşaklara aktarırlar.

!

Üreme ile canlılar bir yandan türün devamlılığını bir yandan da genetik
özelliklerin yeni bireylere aktarılmasını sağlar.

Üreme eşeyli ve eşeysiz üreme olmak üzere iki şekilde gerçekleşir. Eşeysiz üreme mitoz
temeline, eşeyli üreme mayoz temeline dayanır.
Eşeysiz üremede, üreme hücreleri yoktur. Üreme hücreleri olmadığı için döllenme olayı
da olmaz. Bu üreme tipinin temeli mitoza dayanır. Ana birey mitozla çoğalarak yeni bireyler
meydana getirir. Oluşan bu yeni bireyler ana bireyle aynı genetik yapıya sahiptir. Eşeysiz
üremede kalıtsal çeşitlilik olmadığı gibi birey
sayısı da hızlı artar. Asmadan kesilen bir dal
toprağa dikildiğinde, bu dal parçasından yeni
asmalar gelişir. Aynı şekilde menekşeden
bir yaprak koparıp suda bekleterek
köklendirdikten sonra, saksıya dikildiğinde
yeni menekşe yaprakları çıkmaya başlar. Bu
örneklerde olduğu gibi eşeysiz üremeyle bir
bitki organından o bitkiyle tamamen aynı
genetik yapıya sahip yeni bitkiler meydana Görsel 1.19. Asmadan kesilen bir dal toprağa
getirilir.
dikildiğinde, bu dal parçasından yeni asmalar
gelişir.

19

Biyoloji 3

Bu yöntemlerden özellikle tarım alanında sıkça yararlanılır. Hurma, çilek gibi bitkiler
eşeysiz üreme yolları kullanılarak çoğaltılır. Böylece kısa sürede çok miktarda ürün elde
edilir. Sadece bitkiler de değil diğer canlı gruplarının bazılarında da eşeysiz üreme görülür.
Eşeysiz üreme çeşitleri:
a) Bölünerek üreme,
b) Tomurcuklanma ile üreme,
c) Sporla üreme,
d) Rejenerasyon ile üreme,
e) Partenogenez
f) Bitkilerde vejetatif üreme.
a) Bölünerek Üreme
Bir hücreli canlılarda görülen ve hızlı gerçekleşen bir üreme yöntemidir. Büyüyen ve
olgunlaşan hücrenin ikiye bölünmesiyle gerçekleşir. Ökaryot canlılardan amip, öglena ve
paramesyum gibi tek hücrelilerde, prokaryot canlılardan ise bakteri ve arkelerde görülür.
Ökaryot canlılarda bölünme canlının şekline göre farklı bölgelerden başlar. Örneğin;
paramesyum enine, öglena boyuna, belirli bir şekli olmayan amip ise her yönde bölünür.

Görsel 1.20. Paramesyumda bölünme enine olur.

Görsel 1.21. Öglenada bölünme boyuna olur.

Görsel 1.22. Amipte bölünme her yönde olur.
Ünite HÜCRE BÖLÜNMELERI

Bakteriler prokaryot canlılardır, çekirdekleri yoktur. Bakterilerin sitoplazmalarında
serbest hâlde bulunan DNA’ları, bölünme sırasında kendini eşleyerek miktarını iki katına
çıkarır. Bu DNA oluşacak olan yavru hücrelere eşit olarak dağıtılır. Bu sırada hücre uzayıp
boğumlanarak ikiye bölünür. Bu işlemin sonunda iki yavru hücre oluşur.

Görsel 1.23. Bakteriler bölünerek çoğalır.

Bölünerek çoğalmada oluşan yavru bireyler, birbiri ile aynı kalıtsal özellikte ve hemen
hemen aynı büyüklüktedir. Bölünerek çoğalmada birey sayısı genelde 2, 4, 8, 16, 32… gibi
geometrik artış gösterir.
b)) Tomurcuklanma ile Üreme
Tomurcuklanma ile üreme; ana bireyin vücudunda
oluşan bir çıkıntının, başka bir deyişle tomurcuğun,
büyüyerek ana canlıdan ayrılıp yeni bir canlı oluşturması
veya ayrılmayıp ana canlı üzerinde yaşayarak koloniler
meydana getirmesidir. Tomurcuklanma ile üreme maya
mantarı gibi bazı tek hücreli canlılarda, hidra, sünger ve
mercan gibi omurgasızlarda görülür. Tomurcuk mitoz
bölünme ile meydana geldiğinden, tomurcuklanma ile Görsel 1.24. Maya mantarında
oluşan bireyler ana birey ile aynı genetik yapıdadır. Ama bu tomurcuklanma.
yavrular birbirinden ve ana bireyden farklı büyüklüklerde
olabilir.
c)) Sporla Üreme

Mantar

Karayosunu

Eğreltiotu

Görsel 1.25. Mantarlarda, karayosununda ve eğreltiotunda sporla üreme görülür.

