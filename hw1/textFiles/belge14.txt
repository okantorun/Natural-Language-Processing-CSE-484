MAYOZ VE EŞEYLİ ÜREME

NELER ÖĞRENECEĞİZ?
Bu bölümü tamamladığımızda;
1. Mayozu,
2. Eşeyli üremeyi ve örneklerini öğreneceğiz.

ANAHTAR KAVRAMLAR
• Diploit
• Döllenme
• Eşeyli üreme
• Haploit
• Krossing over
• Mayoz
• Sinapsis
• Tetrat

Biyoloji 3

?

Hazırlık Çalışması

Eşeyli üremede iki ayrı eşeyin üreme hücresi
birleştiği halde kromozom sayısında bir artış
olmaz. Kromozom sayısı sabit kalır. Sizce bunun
nedeni nedir?

Görsel 1.36. Eşeyli üremede
kromozom sayısı sabit kalır

Eşeyli üremeyle oluşan yavrular neden
tamamen anneye ya da tamamen babaya
benzemez?

Görsel 1.37. Eşeyli üremeyle
oluşan yavrular tamamen anneye
ya da tamamen babaya benzemez

28

1. Ünite HÜCRE BÖLÜNMELERI

2.1. Mayoz ve Eşeyli Üreme
Eşeyli üreyen bir türün bireylerinin kromozom sayıları eğer bir anormallik
gerçekleşmediyse hep sabittir, değişmez. Örneğin insanda 46, eğrelti otunda 500, güvercinde
16 kromozom vardır ve bu kromozom sayıları tür içinde sabittir.
Eşeyli üremede iki ayrı eşeyin üreme hücresinin oluşması ve döllenmesi gerekir. Üreme
hücreleri mitoz ile oluşsaydı döllenme sonucu oluşan yavrunun kromozom sayısı, anne ve
babanın kromozom sayısının iki katı olması gerekirdi. Ama biliyoruz ki tür içinde kromozom
sayısı sabittir, değişmez. O zaman üreme hücrelerinin kromozom sayısının yarıya inmesi
gerekir. Böylece döllenme ile oluşan zigotun kromozom sayısı yeniden tür içi kromozom
sayısına ulaşır. Üreme hücrelerinin kromozom sayısının yarıya inmesi mayoz ile olur.
Mayoz özel bir hücre bölünmesidir. Bu bölünme ile diploit (2n) sayıda kromozom içeren
hücrelerden, haploit (n) sayıda kromozom içeren hücreler meydana gelir. Mayoz sonucu
oluşan bu hücrelere gamet (üreme hücresi) denir. Döllenme ile dişi ve erkek bireyden
gelen gametler (n) birleşerek diploit (2n) sayıda kromozom içeren zigot oluşur. Böylece tür
içindeki kromozom sayısı korunmuş olur.

!

Eşeyli üremede tür içinde kromozom sayısının sabit tutulması mayoz
ile sağlanır.

Eşeyli üremede yavrular anneden ve babadan gelen üreme hücrelerinin (gametlerin)
birleşmesi ile oluştuğu için hem anneden hem babadan gelen genleri taşır. Bu yüzden
tamamen anneye ya da tamamen babaya benzemez. Biraz annenin biraz babanın özelliklerini
taşır.

2.1.1. Mayoz
Mayoz ile eşeyli üreyen canlılar üreme hücrelerini (gamet) oluşturur. Mayoz geçirecek
olan hücreye üreme ana hücresi denir. Üreme ana hücresi interfaz denilen uzun bir hazırlık
evresinden sonra Mayoz I ve Mayoz II olarak adlandırılan iki bölünme evresi geçirir. Mayoz
tamamlandıktan sonra dört tane hücre oluşur. Bu hücreler farklılaşarak üreme hücrelerine
(gametlere) dönüşür.
İnterfaz
İnterfaz üreme ana hücresinin bölünme için hazırlık yaptığı evredir. Bu evrede üreme
ana hücresi büyür, bölünme için gerekli olan proteinleri üretir, DNA kendini eşler, ATP
ve RNA sentezi artar. Ayrıca hayvan hücrelerinde sentrozom eşlenir. Tüm bu hazırlıklarla
hücre bölünmeye hazır hâle gelir.
İnterfazdan sonra sırasıyla Mayoz I ve Mayoz II adı verilen iki bölünme gerçekleşir.
Mayoz I
İnterfazdan hemen sonra Mayoz I başlar. Mayoz I’in evreleri; Profaz I, Metafaz I,
Anafaz I ve Telofaz I‘dir.

29

Biyoloji 3

Profaz I
İnterfazda kromatin iplik halinde olan genetik
madde bu evrede kısalıp kalınlaşarak belirgin hale gelir.
Kendini interfaz evresinde eşlemiş olan iki kromatitli
homolog kromozomlar yan yana gelerek dört
kromatitden oluşmuş tetrat adı verilen yapıyı oluşturur.
Tetratların sayısı haploit (n) kromozom sayısına eşittir.

!

Homolog kromozom; biri anneden
diğeri babadan gelen, aynı karakterlerle
ilgili genleri taşıyan kromozom
çiftleridir.

Görsel 1.38. Profaz I
Homolog kromozom

Homolog kromozom
DNA'nın
kendini eşlemesi
Sentromer

Anneden gelen
kromozom

Babadan gelen
kromozom

Kardeş kromatit

Kardeş kromatit
Tetrat

Görsel 1.39. Homolog kromozom

Tetrat oluşumundan sonra homolog kromozomlar yan yana gelerek kardeş olmayan
kromatitler birbirine temas eder. Bu olaya sinapsis, birbirine değdikleri noktaya kiazma
denir.
Sinapsis sırasında homolog kromozomların kardeş olmayan kromatitleri arasında parça
değişimi olur. Bu olaya cross-over (parça değişimi) denir.
Parça değişimi mayoz bölünmenin
Homolog kromozomların
en önemli olayıdır. Parça değişimi ile
Homolog kromozomlar
kardeş olmayan kromatitleri
yan yana gelir.
birbirine temas eder
yeni gen bileşimleri meydana gelir.
(sinapsis).
Böylece aynı türün bireyleri arasında
farklı özelliklerin ortaya çıkması
sağlanır. Yani genetik çeşitlilik sağlanır.
Profaz I’in sonunda çekirdek
zarı parçalanır, çekirdekçik yok
Homolog kromozomların
olur. Sentrozomlar birbirlerinden
kardeş olmayan kromatitleri
Kiazma
uzaklaşarak iğ ipliklerini oluşturur.
arasında parça değişimi
(cros-over) olur.
Sitoplazmada serbest kalan tetratlar iğ
Görsel 1.40. Parça değişimi (cros-over)
ipliklerine tutunur.

30

1. Ünite HÜCRE BÖLÜNMELERI

Metafaz I
Sentrozomlar kutuplara giderek iğ ipliklerini
uzatır. İğ iplikleri uzadıkça onlara bağlı olan homolog
kromozomlar (tetratlar) hücrenin ekvatoral düzleminde
düzgün bir şekilde iki sıra hâlinde dizilir. Metafaz I
kromozomların en belirgin olarak gözlendiği evredir.
Kromozom sayısı bilinmeyen bir hücrenin metafaz
I’deki tetrat sayısı belirlenerek kromozom sayısı
bulunabilir.

Görsel 1.41. Metafaz I

Anafaz I
Anafaz I evresinde, tetratı oluşturan iki homolog
kromozom iğ ipliklerinin kısalmasıyla zıt kutuplara
çekilerek birbirinden ayrılır. Homolog kromozomların
ayrılması, oluşacak hücrelerdeki kromozom sayısının
yarıya inmesini sağlar.
Ayrıca homolog kromozomların hangisinin hangi
kutba gideceği şansa bağlı olarak gerçekleşir. Bu durum
ve parça değişimi olayı gametlerdeki genetik çeşitliliğe
katkı sağlar.

!

Görsel 1.42. Anafaz I

İnsanda 23 çift homolog kromozom vardır. Bu homolog kromozomların
Anafaz I’de şansa bağlı olarak kutuplara gitmesiyle 223=8,4 milyon kadar
farklı genetik yapıda gametin oluşması mümkün olur.

Telofaz I
Anafaz I’de birbirinden ayrılarak kutuplara çekilmiş
olan kromozomların etrafında telofaz I evresinde
çekirdek zarı oluşur. Hücre, iki çekirdekli hâle gelir. Her
bir çekirdeğin içerisinde tam bir haploit (n) kromozom
takımı yer alır ve bu evrede iğ iplikleri kaybolur.
Telofaz I ile eş zamanlı olarak ya da hemen ardından
sitokinez (sitoplazma bölünmesi) meydana gelir.
Sitokinez mitozda olduğu gibi hayvan hücrelerinde
boğumlanma, bitki hücrelerinde ara plak oluşumu
şeklinde gerçekleşir. Sitokinezin tamamlanmasıyla
Görsel 1.43. Telofaz I
mayoz I sona erer.
Mayoz II başlamadan önce interfaz evresi görülmez. Dolayısıyla DNA kendisini
eşlemez. Sadece sentrozomların kendini eşlemesi gerçekleşir.

31

Biyoloji 3

Mayoz II
Mayoz I sonunda meydana gelen haploit (n) kromozomlu hücreler mayoz II’de tekrar
bölünür ve n kromozomlu 4 tane hücre meydana gelir. Mayoz II ana hatlarıyla mitoza benzer.
Mayoz II’nin evreleri; Profaz II, Metafaz II, Anafaz II ve Telofaz II‘dir.
Profaz II
Profaz II’de çekirdek zarı eriyerek kaybolur. Kromatin
iplik hâlinde olan genetik madde bu evrede kısalıp
kalınlaşarak belirgin hâle gelir. Sentrozomlar zıt kutuplara
giderken aralarında iğ iplikleri oluşmaya başlar. İğ iplikleri
kromozomlara tutunur.
Görsel 1.44. Profaz II

Metafaz II
Bu evrede kromozomlar hücrenin ekvator düzlemine
tek sıra halinde dizilir. Kromozomları oluşturan kardeş
kromatitler genetik açıdan birbirinin aynı olabileceği gibi
profaz I’de gerçekleşen parça değişimi olayından dolayı
birbirinden farklı da olabilir. Metafaz I’de kromozomlar
hücrenin ekvator düzleminde iki sıra hâlinde dizilirken
metafaz II’de tek sıra halinde dizilir.
Görsel 1.45. Metafaz II

Anafaz II
Bu evrede iğ ipliklerinin kısalmasıyla kardeş kromatitler
birbirinden ayrılır ve zıt kutuplara doğru çekilir. Zıt
kutuplara çekilen her bir kardeş kromatit kromozom
adını alır.

Görsel 1.46. Anafaz II

!
32

Mayoz bölünmenin anafaz I evresinde homolog kromozomlar
birbirinden ayrılırken anafaz II evresinde kardeş kromatitler
birbirinden ayrılır.
