Kanserojen Madde: Kanser oluşumuna neden olan maddelere “kanserojen” adı verilir.
Kanser, bir organ veya dokudaki hücrelerin kontrolsüz olarak bölünüp çoğalmasıyla beliren tümörlere denir (Görsel 1.10). Günümüzde birçok kimyasal maddenin kanser oluşumuna neden olduğu
bilinmektedir. Yakın zamanlara kadar güvenli ve
zararsız kabul edilen birçok kimyasalın kanserojen olduğu kanıtlanmıştır.
Yirmi birinci yüzyılda kanser konusunda
en önemli kontrol stratejisinin korunma ve erken
teşhis olduğu bilinen bir gerçektir (Görsel 1.11).
Bu nedenle kanserojen maddelerin tespiti ve bunlara karşı gerekli önlemlerin zamanında alınması
oldukça önemlidir.

g) Genetiği Değiştirilmiş Organizmalar
(GDO): Bir canlının gen diziliminin değiştirilmesi
ya da ona kendi doğasında bulunmayan bambaşka bir karakter kazandırılması yoluyla elde edilen
canlı organizmalardır. GDO’lu soyadan ve mısırdan üretilen früktoz, yağ, sakkaroz, glikoz şurubu,
nişasta içeren günlük tüketim maddeleri (hazır
çorbalar, çikolatalar, gofretler, bebek mamaları,
şekerlemeler, bisküvi, bitkisel yağlar, pudingler,
krakerler vb.) ve GDO’lu soya ve mısırı yem olarak tüketen büyükbaş, küçükbaş hayvanların etleri, sütleri, yağları da GDO riskini taşımaktadır.
Bilim insanları tarafından GDO içeren gıdaların
insan sağlığına zararlı olabileceği belirtilmektedir.
Özellikle antibiyotiğe karşı direnç, alerji ve kısırlık gibi olumsuz etkileri olduğu savunulmaktadır.
Zaman zaman bu gıdaların kansere yol açacağı
iddiaları dile getirilmektedir.
ğ) Vektörler: Hastalık yapan mikroorganizmaları, insanlara taşıyan eklem bacaklılara ve kemiricilere “vektör” denir. Bunlar arasında
sıçan, fare gibi kemiriciler, sivrisinek, tahtakurusu,
bit, pire, kene ve karasinekler sayılabilir (Görsel
1.12). Vektörler hayvanlardan ayrı olarak incelenmektedir. Vektörle yayılan hastalıklar arasında
tifüs, veba, tifo ve sıtma gibi hastalıklar bulunmaktadır. Vektörlerle bulaşan hastalıkların ortadan kaldırılmasında kimyasal kontrol ve aşılama işlemi
yapılır, hastalığı bulaştıran hayvanlar yok edilir.

1.1.1.3. Sağlık Hizmetlerinden Yararlanma Yolları

İnsan sağlığına zarar veren unsurların giderilmesi, sağlığın korunması ve hastalıkların tedavisi için yapılan çalışmalar “sağlık hizmeti” olarak
adlandırılır. Aynı zamanda toplumun sağlık düzeyinin yükseltilmesi amacına
yönelik yürütülen faaliyetlerdir.

1. ÜNİTE SAĞLIK BİLGİSİ

Sağlık hizmetleri; koruyucu, tedavi edici ve rehabilite edici sağlık hizmetleri olmak üzere üç aşamadan oluşmaktadır (Şekil 1.1).

E

Y

H

E
Y

Şekil 1.1
Sağlık hizmetlerinin sınıflandırılması

21

1. Koruyucu Sağlık Hizmetleri

Koruyucu sağlık hizmetleri, kişinin ve
toplumun sağlığının korunup geliştirilmesi için
kişiye ve çevreye yönelik olarak alınacak tedbirlerin tümünü ifade eder. Koruyucu sağlık hizmetleri çok geniş kapsamlı bir hizmet türüdür. Toplumda hastalık ihtimali azaltılırsa bütün toplum
üyeleri bundan yararlanır. Koruyucu sağlık hizmetleri bu niteliğinden dolayı diğer sağlık hizmetlerine oranla daha ekonomiktir. Koruyucu
sağlık hizmetlerinin uygulanması kişiye ve çevreye yönelik olarak iki ana gruba ayrılmaktadır.

Kişiye Yönelik Koruyucu Sağlık Hizmetleri
Kişiye yönelik koruyucu sağlık hizmetleri kişileri, dolayısıyla toplumu
hastalıklara karşı dirençli ve güçlü kılmayı, hastalanmaları hâlinde ise erken
dönemde teşhis ve tedavi etmeyi sağlayan hizmetlerdir (Görsel 1.13). Bunlar;
• Hastalıkların erken tanı ve tedavisi,
• Kişisel sağlık düzeyini koruma (kişisel hijyen, beslenme vb.),
• Aile planlaması,
• Bağışıklama,
• Sağlık eğitimi,
• İlaçla korumadır.
Kişiye yönelik sağlık hizmetleri tanı, tedavi ve rehabilite edici hizmetler olarak aile hekimleri tarafından verilmektedir. Birinci basamak sağlık
hizmeti veren kurumların kendi aralarında ve diğer kurumlarla eşgüdümünü
sağlayacak, sağlık eğitimi ve denetim faaliyetlerini yürütecek birimler olarak
ise Toplum Sağlığı Merkezleri (TSM) oluşturulmuştur.

Görsel 1.13
Erken teşhis ve tedavi

1. ÜNİTE SAĞLIK BİLGİSİ

Çevreye Yönelik Hizmetler

Çevreye yönelik koruyucu sağlık hizmetleri, çevrede sağlığı olumsuz
etkileyecek etmenleri zararsız hâle getirmeyi ya da yok etmeyi amaçlayan
uygulamaları kapsar. Çevre Sağlığı Hizmetleri kapsamında yürütülen hizmetlerden bazıları şunlardır:
• Yeterli düzeyde temiz hava ve su temini,
• Ses ve ışık kirliliğinin önlenmesi,
• Atıkların zararsız hâle getirilmesi,
• Haşere ve kemirgenlerle mücadele,
• Gıda hijyeninin sağlanması,
• İşçi sağlığı ve iş güvenliği,
• Radyolojik zararların denetimi,
• Konut sağlığı vb.
Çevreye yönelik olan koruyucu sağlık hizmetleri farklı kurumlar (Sağlık Bakanlığı, Çevre ve Şehircilik Bakanlığı, belediyeler vb.) ve meslek grupları (çevre mühendisi, kimyager, veteriner hekim, gıda mühendisi vb.) tarafından gerçekleştirilir.
Koruyucu sağlık hizmetleri; birincil koruma, ikincil koruma ve üçüncül
koruma olmak üzere üç ana basamakta gerçekleştirilir.

Birincil korumada, kişinin hastalıklara yakalanması önlenmeye çalışılır. Bu amaçla;

22

•
•
•
•

ESKİ
DURUM
Ana Çocuk Sağlığı/Aile
Planlaması
Verem Savaş Dispanseri
Sıtma Savaş Dispanseri
Halk Sağlığı Laboratuvarı
112 Acil Sağlık Hizmetleri
İşyeri hekimliği
Kurum hekimliği
Sağlık merkezleri
Sağlık ocağı
YENİ
DURUM
Aile Sağlığı Merkezi
Toplum Sağlığı Merkezi
112 Acil Sağlık Sistemi

Yapılan aşılama,
Aile planlaması,
Genetik danışma,
Sağlık eğitimi hizmetleri gibi uygulamalar birincil korumayı kapsar.

İkincil koruma, birincil koruma hizmetlerinin yetersiz kalması durumlarında uygulanır. İkincil koruma, hastalık belirtileri ortaya çıkmadan önce
veya bu belirtilerin hafif olduğu dönemde teşhis edilerek gereken tedavinin
yapılmasına yönelik çalışmalardır. İkincil koruma önlemlerinde erken tanı,
sağlık taramaları, alan araştırmaları, uygun tedavi ve engellilik olasılığını
azaltma çalışmaları sayılabilir.

Üçüncül korumada, hastalıkların olumsuz sonuçlarının sınırlandırılması ve engelliliğin önlenmesi için yapılan çalışmalardır. Hastalık sonrasında
oluşabilecek bedensel engelli olma hâli ve işlev kayıplarının en aza indirilmesi için alınacak önlemler de üçüncül koruma uygulamalarıdır. Örneğin diyabeti olan kişide göz komplikasyonlarının engellenmesi için verilen hizmetler
üçüncül koruma kapsamında yer alır.

2. Tedavi Edici Sağlık Hizmetleri
Hastalıkların veya engelliliklerin iyileştirilmesine yönelik yapılan tıbbi
işlemlerin tümüdür. Tedavi, ilaç kullanımı, cerrahi müdahaleler ve fizik tedavi
uygulamaları bu gruba girer. Tedavi edici sağlık hizmetleri üç basamak şeklinde gerçekleşir.
Birinci Basamak Sağlık Kuruluşları: Hastaların ilk başvurdukları, evde
ve ayakta tedavi edildikleri kuruluşlardır. Aile hekimlikleri, toplum sağlığı merkezleri, 112 acil sağlık sistemi birinci basamak tedavi hizmetlerinin verildiği
Şekil 1.2
Biricil basamak sağlık hizmetlerinin yerlerdir (Şekil 1.2). Birinci basamaktaki imkânlarla tam ve tedavisi yapıladurumu
mayan hastalar ikinci basamağa sevk edilirler.
İkinci Basamak Sağlık Kuruluşları: Hastaların yatırılarak tanı ve tedavi hizmetlerinin verildiği hastanelerdir. Hastalar uzmanlar tarafından tedavi
edilirler.

1. ÜNİTE SAĞLIK BİLGİSİ

Üçüncü Basamak Sağlık Kuruluşları: En üst düzeyde tıp
teknolojisi kullanılan kanser araştırma merkezleri, sanatoryumlar,
ruh ve sinir hastalıkları hastaneleridir (Görsel 1.14). Birinci ve ikinci
basamakta sorunu çözülemeyen hastalar bu kuruluşlara sevk edilirler. Sağlık sorunu olan hastaların direkt olarak üçüncü basamağa müracaat etmeleri aşırı yığılmalara ve hizmetlerin aksamasına
sebep olmaktadır. Tedavi edici hizmetlerin basamaklar hâlinde ele
alınmasının nedeni, bu basamaklar arasında bir hasta sevk sisteminin gerekliliğini vurgulamaktır.

Görsel 1.14
Üçüncü basamak sağlık kuruluşu

3. Rehabilite Edici Sağlık Hizmetleri
Rehabilite edici sağlık hizmetleri; koruyucu ve tedavi edici
çabalara karşın gelişen kalıcı bozukluklar ve engelliliğin etkilerini
en aza indirmek, kişilerin başkalarına bağımlı olmadan yaşamlarını
sürdürmelerini sağlamak amacıyla düzenlenen sağlık hizmetleridir.

Kişiler, hastalık veya kazalar sonucu sakat kalarak iş yapabilme gücünü tamamen ya da kısmi olarak kaybedebilirler. Bu kişilerin sakatlıklarının giderilmesi ve bedensel yeteneklerinin artırılması için sağlık hizmeti verilir . Aynı zamanda onlara yeni beceriler
kazandırılması, sosyal uyum ve iş uyumu sağlanarak kendi kendilerine yeterli duruma getirilmeleri için de çalışılabilir. Bu hizmetlerin tümüne
rehabilitasyon (esenlendirme) hizmetleri denir (Görsel 1.15).
Sağlık Kuruluşlarından Kademeli Olarak Yararlanma
Sevk Zinciri: Acil durumlar dışında hastanın ilk olarak birinci basamağa başvurması, bu basamaktaki imkânlarla teşhis ya da tedavi edilemeyenlerin bir üst basamağa gitmelerinin sağlanmasıdır (Şekil 1.3). Bu uygulamanın
amacı, hastaların öncelikle birinci basamak sağlık kuruluşlarına başvurmalarını ve yalnızca gerek görülenlerin ikinci ya da üçüncü basamağa gitmelerini sağlamaktır. Böylelikle hem kişiler, zaman kaybetmeden yerleşim yerlerine daha yakın olan birinci basamak sağlık kuruluşlarından yararlanır hem
de hastaneler, bir alt basamakta hizmet alabilecek hasta yükünden kurtulur.
Böylece hizmetin kalitesi yükselir ve maliyeti azalır.

1. BASAMAK
SAĞLIK
HİZMETLERİ

Hastaların ilk başvurdukları, evde ve ayakta tedavi edildikleri kuruluşlardır.
Örnek: aile sağlığı merkezleri, toplum sağlığı merkezleri

2. BASAMAK
SAĞLIK
HİZMETLERİ

Hastanelerde verilen yataklı teşhis ve tedavi hizmetlerini
kapsamaktadır.
Örnek: devlet hastaneleri, eğitim ve araştırma hastaneleri,
üniversite hastaneleri, özel hastaneler

3. BASAMAK
SAĞLIK
HİZMETLERİ

