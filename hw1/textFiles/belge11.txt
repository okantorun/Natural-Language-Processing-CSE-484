1.1. Mitoz ve Eşeysiz Üreme
Yeni doğmuş bir bebeğin yetişkin bir insan hâline gelmesinin, yavru bir filin tonlarca
ağırlığa ulaşmasının, küçük bir tohumun kocaman bir ağaca dönüşmesinin temelinde hücre
bölünmesi vardır. Hücre bölünmesi ile bu canlılarda hücre sayısı artar ve canlının büyümesi
sağlanır.

Görsel 1.4. Prokaryot hücre

Görsel 1.5. Ökaryot hücre

Canlılar prokaryotik veya ökaryotik hücrelerden oluşur. Prokaryotik hücreler çekirdeksiz
hücrelerdir. Hücrenin genetik materyali olan DNA bir çekirdek içinde değil, sitoplazmada
serbest hâlde bulunur. Bu hücreler basitçe ikiye bölünerek çoğalır. Ökaryotik hücreler ise
çekirdekli hücrelerdir. Bu hücrelerin DNA’sı zarla çevrilerek sitoplazmadan ayrılır. Bu yapıya
çekirdek denir. Ökaryotik hücrelerde bölünme çekirdek tarafından kontrol edilir.

1.1.1. Canlılarda Hücre Bölünmesinin Gerekliliği
Hücre canlının en küçük yapı ve işlev birimidir. Bütün canlılar hücre ya da hücrelerden
meydana gelir. Her hücre, daha önceki hücrenin bölünmesiyle oluşur. Hücre bölünmesi
çok hücreli canlılarda büyüme ve gelişmeyi, yaraların iyileşmesini ve üreme hücrelerinin
oluşmasını sağlarken, tek hücreli canlılarda çoğalmayı sağlar.
Bir hücrenin bölünebilmesi için yeterli büyüklüğe ulaşması gerekir. Hücrenin büyümesi
demek hücre zarının ve sitoplâzmanın büyümesi demektir. Sitoplazma hacimce, hücre zarı
yüzeyce büyür. Hücrenin genel olarak küre biçiminde olduğu düşünülürse hacim, yarıçapın
küpüyle (r3), yüzey yarıçapın karesiyle (r2) büyür. Sitoplazma hücre zarına göre daha fazla
büyüdüğü için hücrenin hacim-yüzey oranı (r3/ r2) giderek artar.
Bu yüzden hücre zarı besin alışverişini, atık maddelerin atılımını ve gaz alışverişini
sağlamada zorlanmaya başlar. Çekirdek de artan sitoplazma yüzünden hücreyi yönetmekte
güçlük çeker. Bütün bunlar çekirdekten bölünme emri verilmesine neden olur. Çekirdekten
bölünme emri verildikten sonra hücre bölünmesi engellenemez. Bu süreç bölünmeyle
sonuçlanır.

!

Hücre bölünmesinin temel nedeni, hacim yüzey oranının (r3 / r2)
bozulmasıdır.

13

Biyoloji 3

Görsel 1.6. Kemik iliği hücreleri
bölünerek kan hücresi üretir.

Bölünme yeteneğine sahip olan hücreler,
organizmanın yaşamı boyunca önce büyür, sonra
bölünür, sonra tekrar büyür ve tekrar bölünür. Örneğin
kemik iliği hücreleri bu şekilde bölünüp sürekli olarak
kan hücresi üretir.
İnsan vücudunda yer alan hücrelerin bölünme
özelliği ise farklılık gösterir. Örneğin sinir, kas ve
alyuvar hücreleri gibi özelleşmiş bazı hücreler bölünme
yeteneğini kaybederken, derideki epitel hücreleri, kemik
iliğindeki hücreler, karaciğer hücreleri ve sindirim
kanalını döşeyen epitel hücreleri bölünme yeteneklerini
korur.

1.1.2. Mitoz
Mitoz ökaryot (çekirdekli) hücrelerde gerçekleşir. Tek hücrelilerde üremeyi; çok
hücrelilerde doku onarımını, yenilenmeyi, büyümeyi ve gelişmeyi sağlar. Ayrıca çok hücreli
canlıların bazıları mitozla eşeysiz ürer.
İnterfaz
Görsel 1.7. Hücre döngüsü

Bir hücrenin bölünmeye başlamasından
itibaren onu takip eden diğer hücre
bölünmesine kadar geçen zaman aralığına
hücre döngüsü denir.
Hücre döngüsü, çok uzun süren interfaz
evresi ile kısa bir bölünme evresinden
(mitotik evre) oluşur.
Bölünme evresi ise çekirdek bölünmesi
(mitoz) ve sitoplazma bölünmesinden
(sitokinez) meydana gelir.

İnterfaz
İnterfaz evresinde hücre, sitoplazmasını ve içeriğini
artırarak bölünmeye hazırlanır. DNA kendini eşler ve
genetik materyal iki katına çıkar. Böylece kalıtsal madde
oluşacak iki yeni hücreye eşit olarak dağıtılır. RNA ve
protein sentezi artar, bölünme için gerekli olan enzimler
üretilir, artan enerji ihtiyacı için de ATP üretimi hızlanır.
Ribozom, mitokondri, kloroplast ve golgi aygıtı gibi
sitoplazmik organellerin sayısı artar. Bölünme sırasında
iğ ipliklerini oluşturacak olan sentrozom organeli hayvan
hücrelerinde bulunur, bazı ilkel bitkiler hariç bitki
Görsel 1.8. İnterfaz
hücrelerinde bulunmaz. Bu yüzden bitki hücrelerinde
iğ ipliklerini sitoplazmik proteinler oluşturur. Hayvan hücresinde bir tane olan sentrozom
interfaz aşamasında kendini eşleyerek sayısını ikiye çıkarır.

14

1. Ünite HÜCRE BÖLÜNMELERI

İnterfaz evresinin sonunda her kromozom yeni oluşan
kopyası ile birlikte iki kardeş kromatiti oluşturur. Kardeş
kromatitler sentromer kısımlarından birbirine tutunur.
Örnek 20 kromozomu olan bir hücrenin kaç
kromatiti vardır?
Çözüm Bir kromozomda 2 kromatit vardır.
20 kromozomu olan bir hücrede
20 x 2 = 40 kromatit bulunur.

Sentromer

Görsel 1.9. Kardeş kromatit

İnterfaz tamamlandıktan sonra bölünme evresi (mitotik evre) başlar. Mitotik evrede önce
çekirdek bölünmesi (mitoz) sonra sitoplazma bölünmesi (sitokinez) gerçekleşir.
Mitoz (çekirdek bölünmesi) profaz, metafaz, anafaz ve telofaz aşamalarından oluşur.

Profaz
Mitozun ilk evresidir. İnterfaz evresinde DNA’nın
kendini eşlemesiyle oluşan kardeş kromatitler bu evrede
kısalıp kalınlaşarak kromozom hâlini alır. Sentrozomlar
hücrenin zıt kutuplarına çekilerek aralarında iğ
iplikleri oluşur. Oluşan bu iğ iplikleri kromozomlara
tutunur. Sentozomu olmayan bitki hücrelerinde ise
sitoplazmadaki proteinler sayesinde iğ iplikleri oluşarak
kromozomlara tutunur. Profazın sonuna doğru çekirdek
zarı, çekirdekçik ve endoplazmik retikulum erimeye
başlar.

Görsel 1.10. Profaz

Metafaz
Mitozun ikinci evresidir. Kromozomlar kardeş
kromatitler hâlinde iğ ipliklerine tutunarak hücrenin
ekvator bölgesinde düzlem üzerinde dizilir.
Kromozomların mikroskopta en belirgin olarak
görüldüğü evredir.
Görsel 1.11. Metafaz

15

Biyoloji 3

Metafaz evresinde kromozomlar tek tek sayılabilir ve
fotoğraflanabilir. Böylece kromozomlar sayı, uzunluk,
bantlaşma, sentromer konumu gibi özelliklerine göre
gruplandırılarak dizilir. Bu işleme karyotip oluşturma
denir. Karyotip oluşturularak kromozom sayısındaki
ve kromozomlardaki anormallikler belirlenir. Örneğin;
Down Sendromu gibi kromozom sayısına bağlı
durumlar karyotip analizi ile tespit edilir.
Görsel 1.12. Karyotip

Örnek Mitoz geçiren bir hücrenin metafaz evresinde 32 tane kromatit tespit
edilmiştir. Buna göre bu hücrenin kromozom sayısı kaçtır?
Çözüm 1 kromozom = 2 kromatit olduğuna göre, 32/2 =16 kromozom bulunur.
Anafaz
Anafaz aşaması, genetik maddenin ikiye
bölüştürüldüğü aşamadır. Bu evrede iğ ipliklerinin
boyları kısalır. Böylece iğ ipliklerine sentromerlerinden
tutulu olan kardeş kromatitler birbirinden ayrılarak zıt
kutuplara çekilir. Kromatitler birbirinden ayrıldıktan
sonra kromozom adını alır. Yani iğ iplikleri tarafından
zıt kutuplara çekilen her kromatit yeni hücrenin
kromozomu olur. Anafaz sırasında hücre hafifçe uzar.
Anafazın sonunda hücrenin her iki kutbu da eşit
sayıda kromozom takımına sahip olur. Kromozomların
kutuplara ulaşmasıyla anafaz sona erer.

Görsel 1.13. Anafaz

Telofaz
Mitozun dördüncü ve son evresidir. Kutuplara
ulaşmış olan iki kromozom seti çekirdek zarı ile çevrilir,
iğ iplikleri kaybolur, çekirdekçik görünür hâle gelir,
kromozomlar kromatin hâlini alır.

Görsel1.14. Telofaz

Sitoplazma Bölünmesi (Sitokinez)
Telofazın başlangıç aşamasında çekirdek zarının oluşması ile aynı anda sitokinez adı
verilen sitoplazma bölünmesi başlar. Sitokinezin tamamlanması ile iki hücre meydana gelir.

16

1. Ünite HÜCRE BÖLÜNMELERI

Sitoplazmanın bölünmesi hayvan ve bitki hücrelerinde farklı şekilde gerçekleşir.
Hayvan hücrelerinde, ekvatoral bölgede hücre zarı bir girinti hâlinde içeriye doğru
boğumlanmaya başlar. Bu girinti hücreyi ikiye ayırana kadar devam eder. Böylece sitoplazma
bölünür ve iki yavru hücre oluşur. Oluşan hücreler kromozom sayısı, DNA miktarı ve genetik
yapı bakımından birbirinin aynıdır.
