Türkiye'de Göç ve Göçün Mekânsal Etkileri

3. Bölüm

Grafik 1.16 2016 yılında hudut kapılarından yapılan çıkışlar

Yurt dışına yapılan göçlerin bir kısmı da eğitim maksadıyla yapılır ve bu tip göçlere beyin göçü denir. Doktor, mühendis, sanatçı, bilim adamı gibi nitelikli insanların
başka ülkede çalışmalarına devam etmeleri kendi öz yurtları için insan kaynağını yitirmelerinden başka bir şey değildir ancak yurt dışında eğitimlerini tamamlayıp kendi
vatanlarında hizmet edenler hem maddi hem de manevi anlamda kazançtır. Ülkemiz
dünya literatürüne göre Hindistan'dan sonra en çok beyin göçü veren ülkeler arasında
bulunur.

Dış Göçlerin Nedenleri
Savaşlar ve Siyasi Nedenler
Baskı ve Zulümler
Ekonomik nedenler (İşsizlik)

64

okan okula gidiyor

Doğal Afetler
Sınırların Değişmesi
Etnik Sorunlar
Nüfus Mübadelesi
Coğrafya 4

Dış Göçlerin Sonuçları
 Ülkeler arası ekonomik ilişkiler gelişir.
 Göç alan ülke nüfusu artar.
 Ülkeler arası kültürel ilişkiler gelişir.
 Göç veren aileler bölünür.
 Göç veren ülke nüfusu azalır.
 Ülke ekonomisine döviz girdisi sağlanır.

Türkiye'de Göç ve Göçün Mekânsal Etkileri

3. Bölüm

1.2 Türkiye'de Göçün Mekânsal Etkileri
Göç hareketinin başlaması ile göç alan ve göç veren yerlerde ekonomik, sosyal ve
kültürel anlamda birtakım değişiklikler ortaya çıkmaktadır.

1.2.1 Göç Alan Yerlerde Ortaya Çıkan Mekânsal Etkiler
a) İstihdam Alanı
Göç alan yerlerde yeni iş sahaları açılarak istihdam
durumu genişler. Genişleyen bu yelpaze işssizlik
sorunu kısmen azaltır ancak istihdam oranı, gelen
nüfustan küçükse o zaman işsizlik oranı büyür. Göç
alan yerler genellikle şehirleşme oranının yüksek
olduğu alanlardır. Şehirler mevcut nüfusun ihtiyaçlarına
göre yeni istihdam alanlarının oluştuğu büyük sahalardır. Tüketici sayısının buralarda çok olması ticaret
Görsel 1.14 Tekstil Fabrikası
hayatının canlı olmasına neden olur. İstanbul, İzmir, Bursa, Ankara, Eskişehir, Mersin,
Samsun'u bu tip şehirlere örnek olarak verebiliriz.
b) Trafik Sorunu
Hızlı şehirleşme ile taşıt ve trafik yoğunluğunun her
geçen gün artması toplumsal sorun olarak gündem
oluşturur. Taşıtlardan salınan egzoz gazı atmosferdeki kirlilik oranının yükselmesinde önemli rol oynamaktadır. Diğer yandan gürültü kirliliği de başka bir
sorun olarak karşımıza çıkar. İstanbul, Ankara, İzmir gibi kalabalık illerimizde alt yapı hizmetleri yetersiz kalmakta ve zaten dar olan ana yollar tıkanmaktadır.

Görsel 1.15 Trafik sorunu

c. Çarpık Kentleşme
Şehirleşen yerlerde yaşanan diğer bir sorun iskâna
henüz açılmamış hazine arazileri üzerinde görülen
gecekondulardır ve bu yapıların oranı büyük şehirlerde yüksek olmasıdır.. Bunun en önemli gerekçesi
ev kiralarının yüksek olmasıdır. Gecekondu bölgelerinde alt yapı hizmetleri yetersiz kalması evlerin gelişi güzel dizilmesi düzensiz bir şehir görüntüsünü
Görsel 1.16 Çarpık kentleşme
Coğrafya 4

65

Türkiye'de Göç ve Göçün Mekânsal Etkileri

3. Bölüm

de ortaya çıkarmaktadır. Gecekondular zamanla modern semtlerin içinde kalarak şehirlerin genel dokusunu bozmuş olsalar da belediyeler okul, sağlık ocağı, yol gibi hizmetleri bu evlerin bulunduğu mahallelere götürmeleriyle de kalıcı hâle gelmiştir. Sürekli göç alan İstanbul, Ankara, İzmir, Bursa gibi büyük şehirlerimizde böyle
mahalleler çokça bulunur. Yerleşmeye müsait olmayan dere yataklarına, heyelan mıntıkası gibi yerlere ev kurulması betonlaşmanın da etkisiyle çeşitli doğal afetlerle yüz
yüze kaldığının bir kanıtıdır. İstanbul'da Alibeyköy Deresi, Kâğıthane, Avcılar gibi
semtlerde evler sular altında kalmakta ve bununla ilgili haberler sık sık gündeme gelmektedir.
Gecekondulaşmanın önüne geçilmesi için alınabilecek önlemleri şöyle sıralayabiliriz:
 Kentsel alanlara göçü azaltmak için kırsal yerleri cazip hâle getirebilecek projeler geliştirmek,
 Kaçak yapıların önlenmesi için yasal boşlukların düzenlenmesi caydırıcı cezaların olması,
 Konut ihtiyacının nüfus artışı ile orantılı olması gerekir.
ç) Çevre Kirliliği
Şehirlerde hızlı nüfus artışı beraberinde bazı çevre
sorunları da ortaya çıkarmaktadır. Her geçen gün artan nüfus öncelikle trafikteki taşıt sayısının çoğalmasına ve atmosfere salınan egzoz gazı oranının yükselmesine neden olur. Bu durum atmosferdeki
karbon oranını yükseltir ve hava kirliliği sorununu
ortaya çıkarır. Hava kirliliğine sadece egzoz gazları
Görsel 1.17 Egzoz Dumanı
değil, evlerde, işyerlerinde ve sanayide kullanılan fosil yakıtlarda neden olur. Bu sorunun önüne geçilmesi için doğalgaz kullanımı yaygınlaştırılmalı, araçların egzoz çıkışlarına ve fabrika bacalarına filitre takılarak kükürtdioksit, karbonmonoksit gibi gazların süzülmesi sağlanmalıdır.
d) Sosyo Kültürel Zenginlikler
Göç alan yerlerde kültürel zenginlikler meydana
gelir. Anadolu'nun değişik yerlerinden göç eden aileler kendi gelenek ve kültürlerini şehirlere taşırlar. Her
toplumun kendine has âdetleri, yemek kültürü, kıyafetleri, halk oyunları ve deyişleri vardır. Farklı kültürlerin bir araya geldiği şehirlerde kültürel zenginliklerin yaşanması ile toplumlar arasındaki bağ da güçlenir
66

Coğrafya 4

Görsel 1.18 Folklor Dansları

Türkiye'de Göç ve Göçün Mekânsal Etkileri

3. Bölüm

ancak kültürel farklılıklar kimi zaman bazı sorunların yaşanmasının nedenidir.
e) Çevre Tahribatı
Göç alan yerlerde karşılaşılan temel sorunlar arasında yeşil alanların yetersizliği ve betonlaşma ile ortaya çıkan şehir manzarasıdır. İstanbul bu durumun
en acı örneğidir. Hızlı göç alması kentleşme sürecindeki gelişmeler, İstanbul'da orman varlığının azalmasına ve binaların her noktadan görülmesine neden olur. Rantı yüksek olan ormanlık alanda çıkarılan
Görsel 1.19 Çevre Tahribatı
yangınlar ile kaçak yapılaşmanın olması ise başka bir
sosyal sorundur.
Artan konut ihtiyacı, tarım topraklarının iskâna açılmasına ve üzerine yapılan yollar ile verimli olan bu alanların daralmasına neden olmaktadır. Ülkemizde özellikle
Adana, Mersin, İzmir, Sakarya, Kocaeli gibi illerimizde bu durama sık rastlamaktayız.
f) Suç Oranlarının Artması
Gecekondulaşma şehirlerin kentsel görüntüsünü
bozduğu gibi suç oranlarının artması ile de doğru
orantılıdır. Kentlerdeki sosyal ve kültürel anlamda
ortaya çıkan farklılıklar, zor yaşam koşulları, eğitim
seviyesinin düşük olması ve işsizlik suç unsurlarının
nedenleri arasında sayılır. Ülkemizde suç oranının
en yüksek olduğu illerin başında İstanbul gelmekteGörsel 1.20 Polis Sireni
dir. 15 milyonu aşan nüfusu ile İstanbul, her bölgeden her seviyeden insanın bulunduğu, kültürel zenginliklerinin olmasının yanı sıra
maalesef işlenen suç sayısı bakımından liste başı durumundadır. Nüfusun kalabalık
olduğu İzmir, Ankara, Bursa gibi diğer şehirlerde suç oranı kırsal yerlere göre daha
yüksektir.
g) Hizmet Sektörünün Gelişmesi
Ulaşım, sağlık, eğitim, iletişim gibi faaliyetler hizmet sektörünün bir parçasıdır. Gelişmiş yerlerde hizmet sektörünün daha nitelikli yapıda olması çevredeki nüfusu doğal olarak kendisine çeker. Kırsal yerdeki imkânsızlıklar aileleri daha iyi hizmet alma
düşüncesi onları göçe zorlar. Bu açıdan düşündüğümüzde şehirler hizmet sektörünün
çeşitlendiği ve daha fazla sayıda olduğu yerleşmelerdir. Bir başka örnek sağlık hizmetleri ile ilgilidir. Tam teşekküllü devlet hastaneleri, üniversite hastaneleri ve birçok
Coğrafya 4

67

Türkiye'de Göç ve Göçün Mekânsal Etkileri

3. Bölüm

özel hastaneyi şehirlerde görebiliriz. Her geçen gün nüfusun artması ve hastalıkların
çoğalması sağlık sektörünün vazgeçilmezliğini ortaya koyar.
Ulaşım hizmetleri köylerde kara yolu ile şehirlerde ise kara yolu, hava yolu, demir
yolu ve bazı kentlerde ise deniz yolu ile sağlanmaktadır. Ulaşım ağının gelişmesi nüfusun atmasına ve teknolojideki yeniliklerin takip edilmesine bağlıdır. Gelişmiş şehirlerde ulaşım hizmetlerindeki çeşitlilik insanların hayatını kolaylaştırır.
1. UYGULAMA

a) gecekondulaşma

b) cazibe

c) yeşil alan

d) çarpık kentleşme

e) hava kirliliği

f) az olduğu

g) kaçak yapılaşma

h) suç oranının

Aşağıda boş bırakılan ifadeleri yukarıda kutu içinde verilenler ile tamamlayınız.
1.

İstanbul, İzmir, Ankara gibi büyük şehirlerde konut yetersizliği………………………….
sorununu ortaya çıkarmaktadır.

2.

Her geçen yıl taşıt sayısının artması atmosfere salınan egzoz dumanının oranını artırır.
O yüzden şehirleşmenin arttığı yerlerde ……………………..…..kirliliğine çok rastlanır.

3.

Hızlı kentleşmenin ortaya çıkardığı sorunlardan birisi de ………………….oranının
yüksek olmasıdır. Kentlerdeki sosyal ve kültürel farklılıklar, eğitim seviyesinin düşük
olması bu oranının artmasında temel unsurdur.

4.

Son yıllarda İstanbul'daki Belgrad Ormanları'nın alanında azalmalar yaşanmaktadır.
Ormanlık alanların azalması ………………………………. artması ile ilgilidir.

5.

Göç alan yerler aynı zamanda bir …………………. merkezidir. Çekici özelliklerinin
başında istihdam alanının geniş olması gelir.

6.

Göç veren illerimizin toplam nüfusun bakıldığında erkek nüfusun kadın nüfusdan
………………………… görülür.

7.

Konut ihtiyacını karşılamak için yeni projeler üretmek, kaçak yapılara izin vermemek,
kırsal yerleri cazip hâle getirmek suretiyle ………………………. etkileri azaltılabilir.

8.

İstanbul'daki beton yapıların sayısı gün geçtikçe artmaktadır. Bu durum en çok
…………………………………… azlığının yaşanmasına neden olur.


ÖZET
 Türkiye'de göçün yönü, iç bölgelerden kıyılara doğrudur. Bunun yanında verimli
tarım alanlarında nüfusun yoğunlaştığı görülür. Özellikle karasal iklimin hâkim olduğu
Doğu Anadolu, İç Anadolu ve Güneydoğu Anadolu bölgelerinden batıya, güneye ve kuzeydeki sahil alanlarına nüfusun göç ettiği gözlenmektedir.
 Ülke içinde yapılan göçler kendi arasında sürekli göçler ve mevsimlik göçler olmak
üzere ikiye ayrılır. Her iki göçün başlamasında etkili olan temel unsur iş imkânlarının
yetersizliğidir. Bunun dışında eğitim, sağlık gibi hizmetlerindeki birtakım ihtiyaçların eksik kalması göçe sebep olan diğer sosyal nedenlerdir. 1999 yılındaki Sakarya depreminin
sosyal ve ekonomik anlamda ortaya çıkan yıkıcı etkileri, ülkemizin batısından iç kesimlere doğru göçlerin yaşanmasında önemli rol oynamıştır. Doğal afetlerin dışında, salgın
hastalıklar, siyasi anlaşmalar, savaşlar da göçe neden olabilir.
 Ülkemizde göç eden nüfusun cinsiyet yapısı incelendiğinde erkek nüfusun kadın
nüfusa göre daha çok yer değiştirdiği tespit edilmiştir. Genellikle göç alan yerlerde erkek
nüfus fazla iken göç veren yerlerde kadın ve çocuk nüfusunun çok olduğu görülür.
 Ülkemizde yaşanan, dış göçlerin temel sebebi iş imkânları olsa bile eğitim alma ya da
sağlık amacıyla da bu göçlerin yapıldığını görmekteyiz. Bu şekilde göç eden nüfusumuzun
büyük bir kısmı Avrupa'da yaşamaktadır. Gurbete giden bu işçiler, ülke ekonomisine döviz
girdisi sağlayarak ekonomik anlamda katkıda bulunmuşlar ve yurt dışında yaşayan bu vatandaşlarımız Türk kültürüne ait gelenek ve görenekleri Avrupalılara tanıtmışlar.
 Göç mekânsal anlamda pek çok sorunun ortaya çıkmasında etkili olan bir olgudur.
Göçün etkilerini en iyi büyük şehirler de görmekteyiz. Çarpık kentleşme, trafik sorunu,
çevre kirliliği, suç olayları sık olması bunlardan bazılarıdır. Göç veren yerlerde sosyal,
ekonomik ve kültürel anlamda yetersizlikler göze çarparken göç alan yerlerde bu durumun tersi söz konusudur.


