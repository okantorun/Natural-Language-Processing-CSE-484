Okuma Parçası
CİTTASLOW FELSEFESİ
Global dünyada şehirler insanların hızlı yaşadığı ve hızlı tükettiği alanlar haline gelmiştir. Zamanla artan nüfus kentlerde bazı sorunları da beraberinde getirmiştir. Çevre
kirliliği, trafik sorunu ve en önemlisi güvenlik en önemli problemler olarak karşımızda durmaktadır. Hızlı artan nüfus zamanla insan ilişkilerinde sıcaklığın yitirilmesine
ve sosyal ortamların giderek az olmasına yol açmıştır. Kentler insanların birbirleri ile
tüketim yarışına girdikleri mekanlar hâline gelmiş ve yaşam kalitesinde giderek bozulmaya yol açmıştır.
Hayatın daha hızlı bir şekilde akması günlük aktivitelerde de hızlı olmayı gerektirmiştir. Daha hızlı yemek yemek, daha hızlı alışveriş yapmak, gidecekleri yere daha hızlı
varmak için belli bir tempo içinde koşturup durmaktadırlar. Bu hayat tarzı AVM’ leri,
çocuklarımızın oyun oynayacağı alanlar yerine otoparkları, daha çok park ve yeşil alan
yerine geniş otoyolları hayatımıza sokmuştur. Çevre sorunlarının baş göstermesi sağlıksız bir ortamda çocuklarımızın büyümesine neden olmuştur. Adına modern yaşam
denilen bu hayat tarzı insanları zamanla mutsuz etmiş ve kalabalıkların içinde yalnız
kalan bireyler hâline getirmiştir. Popüler kültürün de desteklediği bu hayat tarzı insanları eğlenmek için zamanı olmayan, işinden başka bir şey düşünmeyen komşusuna ve
sevdiklerine zaman ayıramayan bireyler hâline getirmiştir.
Bu yaşam tarzı modern insanda depresyon, kalp hastalıkları ve kanser gibi birçok
hastalığa neden olmasının yanı sıra; şehir hayatını da giderek çekilmez hâle getirmiştir. Kentlerdeki bu sıkıcı hava insanların streslerini atmaya yetmemektedir. Bu kendi
kendine yetmeyen kentler de, sadece yakın çevresindeki değil, dünyanın birçok köşesindeki kaynakları, üstelik binlerce kilometre uzaklıktan getirterek yok ederken, aynı
zamanda hem doğayı hem insanları tüketmektedir. İşte tam bu noktada Cittaslow hareketi ve felsefesi yaşamın, yaşamaktan zevk alınacak bir hızda yaşanmasını savunmaktadır. Cittaslow hareketi özünde, insanların birbirleriyle sağlıklı iletişim kurabilecekleri, sosyalleşebilecekleri, kendi kendine yetebilen, el sanatlarına, doğasına, gelenek
ve göreneklerine sahip çıkan aynı zamanda alt yapı sorunları olmayan, sürdürülebilir
enerji kaynakları kullanan, teknolojinin sağladığı kolaylıklarından yararlanan kentlerin bir alternatif olacağı düşüncesiyle yola çıkmıştır.
Bu kitap için hazırlanmıştır.

31

TÜRKİYE’NİN SAKİN ŞEHİRLERİNDEN TARAKLI (Adapazarı)
Sakarya il merkezine olan uzaklığı yaklaşık
65 km olan Taraklı, çevresi dağlarla çevrili bir
vadi üzerine kurulmuş olan eski bir yerleşim
yeri. Taraklının kuruluşu Osmanlı dönemine
rastlar. Osmanlı dönemine ait evler, çeşmeler,
hamamlar sivil mimari örnekleri ile dolu olan
bir şehirdir. Evliya Çelebi, Seyahatnamesinde
Taraklı için, “kalesi viran bir biçimde olup; bağGörsel 1.20 Taraklı (Sakarya)
lı bahçeli, akarsulu, bir dere içinde 500 kadar
hanlı, evli, tahta ve kiremit örtülü şirin bir kasabadır” diye bahseder. Şimşir ağacından
yapılan kaşıklar ve tarakları ile ünlü olan ilçenin adı buradan gelmektedir. Önceleri Yenice Taraklı iken zamanla sadece Taraklı olarak kullanılmıştır. Ormanlarla kaplı olan
bu ilçede çam ağaçları, köknarlar, şimşirler bulunmaktadır. Sadece bu kadar değil, Taraklı; yaylalar, mağaralar ve doğal su kaynakları açısından da ayrı bir zenginliğe sahiptir. Şehrin yolları Arnavut kaldırımları ile döşenmiş olup merkezdeki çınar ağacının
yaşı tahminen 700 yıl olduğu sanılmaktadır.
İnternet Haberi

1.2.3 Mesken Tiplerini Etkileyen Faktörler
A) Beşerî Faktörler
Mesken tipleri yapılacak olan ekonomik faaliyete göre şekil alır. Örneğin hayvancılıkla uğraşan aileler hayvan barınaklarını evlerine eklenti biçiminde yaparlar. Ülkemizde Karadeniz bölgesinde hayvanlar evlerin alt katında iskân ederler. Diğer bölgelerimizde genel olarak ahırlar evin biraz uzağına kurulur. Tarımın öncelikli faaliyet
olarak yapıldığı yerlerde, evlerin yakınında ambarlar vardır. Kentler de ise ekonomik
güç, evlerin yapı malzemesini çeşitlendirmiştir. Beton gövdeli evleri, kentin her noktasında görmek mümkündür.
B)Fiziki Faktörler
Meskenlerin yapımında kullanılan malzeme bölgede görülen iklim ile doğru orantılıdır. Meskenler bir yerleşme yerini ekonomik ve sosyal yönden en iyi tanıtan
yapılardır. Özellikle kırsal yerdeki evler coğrafi çevre koşullarını yansıtırlar.
Ülkemizde ve dünyada meskenlerin yapı malzemesi olarak ahşap, taş, toprak ve
beton kullanılmak-tadır.

32

1.2.4 Mesken Tipleri
A. Ahşap Meskenler: Nemli iklim alanlarında görülen doğal bitki örtüsü ormanlardır. Orman örtüsünün
yaygın olması kırsal yerlerde ev yapımında ahşap malzemenin kullanılmasına neden olmuştur. Dünyada bu
yapılar en çok Ekvatoral iklim sahasında, muson iklim
alanlarında ve ılıman okyanussal iklim sahasında görülür. Ülkemizde ise bu tip evlere Karadeniz bölgesinde
sık rastlanmaktadır. Ahşap meskenlerde ateş tuğlası ve
kerpiç bir arada kullanılabilir. Safranbolu’daki evler buna
güzel bir örnek olur. Böyle evlere hımış denir.

Görsel 1.21 Ahşap Yapı

B. Toprak Meskenler: Kurak ve yarı kurak iklim
alanlarında görülen yapılardır. Toprak saman ve bazı
bölgelerde alçı ile karılan bir harç hazırlanarak kare şeklinde kesilir. Kesilen bloklarla örülen duvarlar çamurla
sıvanarak kerpiç denilen toprak evler yapılır. Dünya’ da
en çok Kuzey Afrika'da, Arap Yarımadası'da, Asya ve
Orta Doğuda da görülmektedir. Ülkemizde ise Karasal
iklimin etki sahasında yaygın olarak bulunur.
İç Anadolu, Güneydoğu Anadolu bölgelerimizde sık
olarak inşa edilmiştir. Güneydoğu Anadolu bölgesindeki
kerpiç evlerin çatı kısmı huni şeklinde kubbelidir. Buna
tonoz çatı denir. Böyle yapılmalarının nedeni evlerin
içini serin tutmaktır. İç Anadolu bölgesinde ise toprak
evlerin çatıları genelde düzdür.
C. Taş Evler: Bu tip evler etrafta taş malzemenin çok
olduğu Doğu Anadolu, Ege ve Akdeniz bölgelerimizde görülür. Taş diğer mesken malzemelerine göre daha
uzun ömürlüdür. Taş malzeme olarak kalker ya da volkanik kayaçlar kullanılır. Evlerin yapılış biçimi bölgeden
bölgeye farklılık gösterir. Örneğin Doğu Anadolu bölgesinde evlerin pencereleri küçük ve evin çevresi avlu duvarları ile çevrilir. Ege ve Akdeniz bölgesinde ise evlerin
pencereleri büyük, çatıları düzdür. Bir başka dikkat çe-

33

Görsel 1.22 Kerpiç yapı

Görsel 1.23 Taş mesken

kici nokta ise Doğu Anadolu bölgesinde evler eğim kırıklığına yapılmıştır. Bu alanlarda çığ tehlikesine rağmen
köylerin bulunmasının nedeni ev yapımında kullanılan
taş malzemenin eğim kırıklığında bulunmasıdır.
D. Betonarme Evler: Çimento, kum ve demir kullanılarak yapılan bu evler günümüzde daha çok nüfusun
yoğun olduğu şehirlerde kullanılır. Çok katlı yapılarda
ve apartmanlarda karşımıza daha çok çıkar. Ekonomik

Görsel 1.24 Beton Yapı

imkânların iyileşmesi inşaat sektöründeki yenilikler, betonarme evlerin yaygınlaşmasını sağlamıştır.

1.3 TÜRKIYE’ DE YERLEŞME
1.3.1 Yerleşmeyi Etkileyen Faktörler

Ülkemizde Yerleşmeyi
Etkileyen Faktörler

Ülkemizde yerleşmenin dağılışına etki eden iki temel faktör vardır. Bunlar doğal
faktörler ve beşerî faktörler olmak üzere ikiye ayrılır:

Doğal Faktörler

Beşerî Faktörler

iklim, yeryüzü şekilleri, toprak türü,
su kaynakları, bitki örtüsü, jeolojik yapı(kayaçlar)
tarım, sanayi, ticaret, ulaşım, turizm, madencilik
Şekil 1.5 Yerleşmeyi Etkileyen Faktörler

Görsel 1.25 Orman İçi Köyü

34

A. Doğal Faktörler: Doğal faktörler denilince aklımıza iklim şartları, yeryüzü şekilleri, su durumu, toprak özellikleri ve bitki örtüsü gelmektedir. Ülkemizdeki
yerleşmelerin genel olarak dağılışına bakıldığında iklim
unsurlarından sıcaklık ve yağış koşulları yerleşmelerin
dağılışına doğrudan bir etkiye sahip olduğu görülür. Sıcaklık değerlerinin aşırı yükseldiği, kurak sahalar ile yine
sıcaklıkların aşırı düştüğü uzun süren don olaylarının
Görsel 1.26 Vadi Boyu Köyü
görüldüğü yerlerde yerleşme sayısı azdır. Buna karşılık
ılıman iklimin olduğu sahil bölgelerinde nüfusun sıklaştığı görülmektedir.
Doğal koşullar içinde bulunan su kaynaklarının varlığı da yerleşmelerin dağılışına
etki eden ikinci bir doğal faktördür. İç bölgelerimizde hâkim olan karasal iklim koşulları yerleşmelerin bir akarsu boyuna ya da dağ eteğindeki su kaynaklarının
etrafına toplanmasına neden olmuştur. Su kaynaklarına olan bağımlılık özellikle
kurak alanlarda yerleşme yeri seçiminde öne çıkan doğal bir faktördür. Her mevsim
düzenli yağış alan Kardeniz bölgesinde yerleşmelerin dağınık ve seyrek olmasının
nedeni su kaynaklarının varlığı değil, yer şekillerinin engebeli olmasıdır.
Buradan yola çıkarak ülkemizde yerleşmelerin dağılışına etki eden diğer bir doğal
faktör de yer şekillerinin durumu yani yükseltidir. Arazi eğiminin az olduğu düz
ovalık sahalar ile plato alanlarında yerleşmeler yoğun iken yükseltinin arttığı eğimin
çoğaldığı dağların geçit vermediği yerlerde yerleşme yapısı seyrekleşir. Örneğin,
Akdeniz ve Karadeniz bölgelerinde dağlar denize paralel uzanır ve kıyı ile iç kesimler
arasındaki bağlantı zor koşularda sağlanır. Onun için bu bölgelerimizde sahillerde
nüfus ve yerleşme yoğun iken iç kesimlerde seyrekleşmeler görülür.
Yükseltinin az olduğu Ergene Ovası, Konya Ovası, Bursa Ovası, Adapazarı Ovası
gibi ovalık alanlarda ulaşımın kolay sağlanması, su kaynaklarının varlığı ve verimli
olmaları bu alanlarda yerleşmelerin yoğun olmasını sağlar.

Görsel 1.27 Ova

35

Pasinler Ovası, Erzurum Ovası, Muş Ovası deniz seviyesinden yüksektir. Uzun süren kışlar bu ovalar üzerinde tarımı, ulaşımı olumsuz etkiler. Doğal olarak bu durum
yerleşme sayısını azaltır.
Ülkemiz Kuzey Yarım Kürede yer alan bir orta kuşak ülkesidir. Dolayısıyla dağların
güney etekleri kuzey yamaçlarından daha sıcak ve güneşlenme süresi daha uzundur.
Bu durum güney yamaçlarda yerleşmelerin sık kuzey yamaçlarda yerleşmelerin az olması sonucunu ortaya çıkarır.
Genç volkanik sahalardaki kumlu yapı, tarım alanlarında verimliliği artıran diğer bir faktördür. Eğer sulu
tarım da varsa bu alanlarda yerleşme sayısı artar. Aynı
zamanda volkanik sahalardaki tüflü kayaçlar kolay oyulabildiği için mesken yapımına da uygundur. Örnek olarak ülkemizdeki Kapadokya bölgesini gösterebiliriz.

Görsel 1.28 Kapadokya

Kalkerli arazilerde ise durum biraz farklıdır. Yüzeyde
toprak oluşumu uzun zaman alır ve kalker, suda eriyebilen bir kayaç olduğu için yer üstü sularını yer altındaki
akiferlerde depolar ancak yer altındaki su, erimenin de
etkisiyle çok derinlere kadar inebilir. Taşeli Platosu’ nu
örnek verecek olursak bu tip sahalarda yerleşmelerin az
olduğunu söyleyebiliriz.
Çukurova, Bafra Ovası, Gediz, Büyük Menderes, Küçük Menderes, Bakırçay gibi akarsu milleri ile oluşan
alüvyal tabanlı ovalarda yerleşme yoğun, nüfus ise sıktır.
Son olarak bitki örtüsünün sık ve yoğun olduğu sahalarda ulaşım, tarım ve yerleşme zorlaşır. Karadeniz bölgesi
bu duruma destekleyen yurdumuzdaki en tipik örnektir.

Görsel 1.29 Bursa Ovası

B. Beşerî Faktörler: İnsanların nüfus ve yerleşme
üzerindeki etkileridir. Tarımsal etkinlikler, sanayi, ulaşım, turizm vs. yerleşmelerin yoğunluğunu belirler. Ülkemizde tarım ve hayvancılık verimli tarım arazilerinde ve otlakların bol olduğu yerlerde öne çıkar. Özellikle
küçük ve orta büyüklükteki nüfusa sahip şehirlerde bu
özellik daha çok kendini hissettirir. Örnek olarak Rize,
Nevşehir, Aydın, Denizli, Adana, Hatay’ı da verebiliriz.

36

Hayvancılık faaliyeti ile nüfusun yoğun, yerleşmenin
sık olduğu alanlara örnek olarak da Doğu Anadolu bölgesindeki Erzurum, Kars çevresi verilebilir. Ülkemizde
ulaşımın kolay sağlandığı alanlarda sanayi faaliyetleri
de bir artış gösterir. Sanayinin gelişmesi iş olanaklarını
artırır ve nüfusun bu merkezlere akmasını sağlar. İzmit,
İskenderun, Karabük’ü bu duruma örnek olarak verebiliriz.

Görsel 1.30 Hatay
Fosil yakıtların çıkarıldığı sahalarda yine yerleşmelerin yoğunlaştığı nüfusun kalabalık olduğu yerlerdir. Bu duruma Zonguldak, Batman,
Sivas, Murgul örnek olarak verilebilir. Son olarak güneşlenme süresinin uzun olduğu,
deniz suyunun sıcak olduğu plajlara sahip sahil yerlerinde turizm faaliyetine bağlı olarak yerleşme dokusu sıklaşır.

1.3.2 Türkiye’ deki İlk Yerleşmeler
Coğrafi keşiflerle beraber yeni yerlerin bulunması, yerleşmelerin sınırlarını genişletmiştir. Fabrikaların sayısının artması sanayi şehirlerinin ortaya çıkmasına neden
olmuştur. Günümüzde şehirler artık nüfusun kalabalık olduğu, hizmet sektörünün
geliştiği buna karşılık çevre kirliliğinin yaşandığı yerler hâline gelmiştir. Ülkemizde
pek çok eski yerleşim (sit ) alanları bulunur. Bunlardan bazıları hakkında kısa bilgi
verelim:
A. Çatalhöyük
Çatalhöyük yerleşim alanı Konya’nın Çumra ilçesinde bulunup ilçenin 10 km doğusunda yer alır. Neolitik (3.zaman) dönemde kurulmuş olan bu höyük alanında, iki
tane tepe bulunur. Doğuda bulunan tepedeki yerleşmeler MÖ 7.400 ve 6.200 yılları
arasına rastlar. Doğu tepesi on sekiz yerleşim katmanından oluşmaktadır. Söz
konusu katmanlarda, sosyal örgütlenmeyi ve yerleşik hayata geçişi simgeleyen duvar
resimleri, rölyefler, heykeller ve diğer sanatsal öğeler yer
almaktadır. Batı tepesinde ise MÖ 6.200 ve 5.200 yılları arasında Kalkolitik Dönem’ e (4. zaman) ait kültürel
özellikler görülmektedir. Yerleşim yerindeki binalarda
malzeme olarak kerpiç, ağaç ve kamış kullanılmıştır.
Çatalhöyük sit alanında bu döneme ait duvar
resimlerine rastlanmıştır. Bu resimlerde av hayatı, kuş
motifleri ile geometrik bazı figürlere rastlanır. Bazı
duvarlardaki resimlerde başsız insanların akbabalar
Görsel 1.31 Çatalhöyük

37

tarafından parçalandığı görülmektedir. Bu durum dönem insanlarının ölü gömme
âdetleri ile yakından ilgilidir. Çatalhöyük kazısında ele geçen heykelcikler bize ana
tanrıça kültürünün (tapınma) başlangıcı ve zamanın inançları hakkında özgün bilgiler vermektedir. Pişmiş toprak ve taştan yapılmış bu heykelcikler 5 ila 15 cm arasında
değişen büyüklüktedir. Bu heykelcikler bolluk ve bereketi temsil ederler.
Çatalhöyük’te ele geçen araç ve gereçlerin hemen hepsi taş, pişmiş toprak, baltalar,
sığ tabaklar, yüksek kabartma bereket tanrıçası motifleri ile süs eşyası olarak
kullanılan bilezik ve kolyelerdir. Ayrıca kemikten yapılmış kesici ve delici aletler ile
obsidyenden yapılmış mızrak ve ok uçları Çatalhöyük’te bulunan en önemli
malzemelerdir.
B. Göbeklitepe
Şanlıurfa ilinin 15 km güneydoğusunda yer alan Göbeklitepe Neolitik Dönem’ e (3.zaman) ait en eski ibadethane olarak kabul edilir. Etrafında herhangi bir yerleşim alanı bulunmaz. Doğal bir tepenin üzerinde yer
alan tapınağın çevresi taşlarla çevrilmiştir. Toplamda 80
dönümlük bir alana sahip olan bu sit alanı Kültür Bakanlığınca 2005 yılında birinci dereceden sit alanı hâline
Görsel 1.32 Göbeklitepe Tapınak Alanı getirilmiştir. MÖ 10. yy.'a ait Cilalı Taş Dönemi’ni yansıtmaktadır. Göbekli tepe sit alanının en önemli bulguları
arasında çöl varanı, sürüngen kabartmaları, ağzı açık ve dişleri korkunç bir şekilde
betimlenen kurt kafaları, yaban domuzları, turna, leylek, tilki, yılan, akrep, yabani koyun, aslan örümcek ve kafası olmayan insan kabartması, heykeller vb. ortaya çıkan
bulgular arasındadır.
Sonuç olarak, mimarlık tarihi insanoğlunun avcı ve toplayıcı toplumdan yerleşik
topluma geçmesi ile başlar. Göbeklitepe’ de bulunan 12.000 yıllık yapılar, mimarlık
tarihinin başlangıcı olarak kabul edilmiştir. İnsanoğlunun tek tanrılı dinlerden önceki çok tanrılı döneme ait ilk tapınağı, MÖ 4.000 yılına ait Malta Adası’ndaki tapınak
olarak biliniyordu ancak Göbeklitepe Tapınağı’ nın tespiti ile bu bilgiler geçerliliğini
yitirmiş ve insanoğlunun ilk tapınağının günümüzden 12.000 yıl öncesine ait “Göbeklitepe Tapınağı” olduğu bilimsel verilerle kanıtlanmıştır.
C. Alacahöyük
Çorum ilinin 45 km güneybatısında yer alan ismini Çorum’un ilçesi Alaca’ dan alan
höyük alanıdır. Eski Tunç Çağı ve Hint Çağı’ na ait olan dört uygarlığın kalıntılarına
rastlanmaktadır. Alacahöyük önemli bir dinî mabet ve sanat alanıdır. Birinci kültür

38

katmanı olarak Firiglerden başlayarak Roma, Bizans ve
Anadolu uygarlıklarına rastlanmaktadır. Bu uygarlıklara
ait içi boyalı kaplar, çanak çömlek gibi kalıntılar bulunmuştur. Alacahöyük’ te çıkarılan eşyalar ve av aletlerinin
birçoğu taştandır. Alacahöyük’ teki Eski Tunç Çağı hanedan mezarları, bu çağın en önemli kalıntılarıdır. Dört
yanı taşla örülmüş dikdörtgen mezarlar ahşap kirişlerle
kapatılmıştır.

Görsel 1.33 Alacahöyük

5.Uygulama
Aşağıda verilen höyük alanlarının bulunduğu illeri karşılarına yazınız.
1. Göbeklitepe
2. Alacahöyük
3. Çatalhöyük

1.4 TÜRKİYE’ DEKİ YERLEŞMELERİN FONKSİYONEL ÖZELLİKLERİ
1.4.1 İdari Açıdan Yerleşmeler
A. İl: En büyük idari birime il denir. İl yönetim merkezi valiliklerdir. Genelde valiliğin bulunduğu yerler aynı zamanda o ilin merkezi konumundadır. İl sınırları içinde
ilçe merkezleri ve bu ilçelere bağlı kasaba ve köyler bulunur. Bir ilin kurulması, kaldırılması ya da adının değişmesi gibi kararlar kanunla alınır. Bununla beraber bir ile
bağlı olan ilçenin sınırlarının değişip değişmeyeceği kararı İçişleri Bakanlığının çıkaracağı kararname ile mümkün olur. Türkiye Cumhuriyeti’ne bağlı olan 81 il vardır. En
son il olan yer Düzce’ dir.
B. İlçe: İllere bağlı olan ve ilden daha küçük yönetim birimlerine ilçe denir.
İlçelerdeki en yüksek dereceli mülki amir kaymakamdır. İlçelerin kurulup
kaldırılması kanunla olur. İç İşleri Bakanlığının çıkardığı kararname ile gerçekleşir.
Her ilin en az bir merkez ilçesi ve merkeze bağlı taşra ilçeleri vardır. İl merkezinin
bulunduğu yere merkez ilçe denir. Ankara, İstanbul gibi büyük şehirlerde birden
fazla merkez ilçe de bulunabilir. İlçelerde belediye örgütleri bulunur.
