Hazırlık Çalışması
1. Nüfus sayımlarına neden ihtiyaç duyulmuştur?
2. Tarihte ilk nüfus sayımı yapan millet kimlerdir ?
3. Nüfus hareketleri deyince aklınıza neler geliyor ?

1.1 Nüfusun Özellikleri ve Önemi
Nüfus, sınırları kesin olarak bilinen bir alan üzerinde ve belli bir zaman diliminde
yaşayan insan sayısının genel toplamına denir. Modern anlamda ilk nüfusu sayımları
1750 yılında İskandinav ülkelerinde yapılmıştır. Nüfus verileri, sayısal bir tabana
yayıldığı için dinamik özellik gösterir. Her an değişen durağan olmayan bu yapıyı
bilmek günümüzde dünya ülkeleri için artık bir zorunluluk hâline gelmiştir. Başka
bir açıdan ele alındığında nüfus, ülkeler için hem doğal bir kaynak hem de bazı çevre
sorunlarının yaşanmasına neden olan önemli bir unsurdur.
Bir nüfus sayımı ile elde edilecek veriler şunlardır:
 Toplam nüfus miktarı,
 Nüfusun ülke geneline olan yayılışı,
 Nüfusun yaş gruplarına göre dağılışı,
 Cinsiyet yapısı,
 Eğitim durumu,
 Sektörel dağılım,
 Bir önceki yıla göre olan artış oranı,
 Kır kent nüfusu,
 Nüfus hareketleri (göç) dir.
Geçmişte ülkeler nüfusunun fazla olmasını bir güç olarak görmekteydi hatta güçlü devlet demek insan sayısının fazla olduğu devlet demekti ancak günümüzde artık
nüfusun sayısal çokluğu değil nitelik yönünden kaliteli olması önem taşımaktadır. Bir
devletin ekonomik bakımdan kalkınması, güçlenmesi için elbette eğitimli nüfusa ihtiyacı vardır çünkü sahip olduğu nüfusun niteliği aynı zamanda ülkenin kalkınma hızını
belirler. Bu yönüyle nüfus devletleri oluşturan temel unsurdur, diyebiliriz. Devletler bu
temel unsur üzerine çeşitli politikalar üretir ve bunların bir kısmını hayata geçirir. Nüfus alanında yapılan bu çalışmalara nüfus politikaları adı verilir. Her ülke kendi sosyal
ve ekonomik koşullarını göz önünde bulundurarak farklı nüfus politikası üretir.
10

Coğrafya 4

Dünya'da Nüfus ve Göç

1. Bölüm

1.1.1. Nüfus Artış ve Azalışının Olumlu Olumsuz Etkileri
Ülke adı

Toplam Nüfusu

Artış oranı

Çin
Hindistan
ABD
Endonezya
Brezilya
Pakistan
Nijerya

1.402.521.745
1.380.801.621
329.530.349
273.538.100
212.647.920
220.916.254
206.184.145
Tablo 1.1 Dünya Nüfus Artış Tablosu

%0.3
%1.0
%0.4
%1.1
%0.7
%2.2
%2.5

Dünya genelinde nüfus artış hızı homojen bir yapıya da sahip değildir. Bazı bölgelerde nüfus artış hızı fazla bazı bölgelerde ise azdır. Oransal olarak bakıldığında dünya
nüfusu her yıl % 1,7 artış göstermektedir. Bu artış oranı aynı zamanda toplam nüfusa
97 milyon insanın eklenmesi demektir. Bu rakam bize dünya genelinde artış hızının
yüksek olduğunu ifade eder. Doğal olarak artış hızının yüksekliği bazı sosyal ve ekonomik sorunları da beraberinde getirir.
Nüfus artış hızının fazla olduğu yerlerde iklim koşullarının uygunluğu, verimli
tarım alanlarının varlığı ve bol su kaynaklarının olması gibi cazip unsurların varlığı
insanların yaşam tarzına doğrudan etki eder. Bu sayılanların dışında transit yolların
etrafı, maden yataklarının olduğu yerler, sanayinin geliştiği bölgeler ve turistik sahalar
da nüfusun yoğun olduğu yerlerdir.
Örneğin Avrupa'daki nüfus yoğunluğunun temel sebebi ağır sanayinin özellikle kıtanın batı tarafında gelişmiş olmasına bağlıdır. Önceleri küçük bir kasaba olan Almanya'nın Ruhn Havzası, kömür yataklarının işletilmeye başlamasıyla giderek şehirleşmiş
ve nüfusu artmıştır. Ekonomik kalkınmanın hızlanmasına bağlı olarak Ruhn şehrinde
kişi başına düşen millî gelir payı zamanla yükselmiştir.
Nüfus artışının hızlı olmasının olumlu ve olumsuz sonuçları aşağıdaki tabloda gösterilmiştir.
Olumlu yönleri
Vergi gelirlerinin artması
İş gücü
Yeni yatırım alanlarının açılması
Askerî güç
Tüketici sayısının artması

Olumsuz yönleri
İş olanaklarının azlığı
Yatırımların daha çok nüfusa yönelik olması
Hizmet sektöründe yetersizliklerin yaşanması
Ortalama ömrün kısa olması
Çevre ve trafik sorunları
Çarpık kentleşme

Tablo 1. 2 Nüfus Artışının Olumlu Olumsuz Yönleri

Coğrafya 4

11

Dünya'da Nüfus ve Göç

1. Bölüm

Nüfus artış hızının sonuçlarına dünyadan ve
Türkiye'den örnekler vererek açıklayabiliriz. Çin,
Hindistan gibi ülkelerde nüfus artış oranı yüksektir. Bu ülkelerde genç nüfus oranı fazla olduğu için nüfusa bağlı yatırımların oranı da artar.
Başka alanlara yapılacak yatırımların az olması
ekonomik kalkınma hızını düşürür. Eğitim, sağlık, ulaşım gibi hizmet sektörü yeterince gelişemez.

Görsel 1.1: Çin'de Eğitim

Çin'in son yıllarda genç nüfusunu ucuz iş gücü
olarak görmesi yabancı sermayenin ülkeye akmasını sağlamıştır. Yatırımcı sayısının artmasıyla da Çin ekonomik anlamda bir dünya devi hâline gelmiştir.

Görsel 1. 2 Çin'de iş gücü

İngiltere, Almanya, Fransa gibi gelişmiş Avrupa ülkelerinde nüfus artış oranı durma noktasına gelmiştir ve özellikle genç nüfus sayısı azdır.
Bu tip ülkelerde hizmet sektörü gelişmiş ve
çevre sorunları en aza inmiştir. Okullar ve hastaneler modern yapıda olup teknolojik yenilikler yakından takip edilmektedir. Bütçeden diğer
alanlara yatırım için ayrılan pay oranı fazladır.

Görsel 1. 3 Avrupa'da yapılan ders
örneği

Ekonomik seviyenin yüksek olduğu bu ülkelerde
genç nüfusun az olması, iş gücüne duyulan ihtiyacın her geçen gün artmasına neden
olmuştur.

1.1.2. Nitelikli Genç Nüfusun Ülke Kalkınmasındaki Önemi
Toplam nüfusun içinde 15-24 yaş aralığında bulunan nüfusa, genç nüfus denir. Yaş
aralığı olarak bakıldığında bu nüfus daha çok nitelik yönünden geliştirilmesi gereken
nüfustur. Genç nüfusa çeşitli alanlarda eğitimler verilerek onlara yeni beceriler kazandırmalı ve onları hayata hazırlamalıdır. Türkiye TÜİK verilerine göre 2021
yılında toplam nüfusun %15,3'i genç nüfustan oluşur.
12

Coğrafya 4

Dünya'da Nüfus ve Göç

1. Bölüm

GENÇ NÜFUS 1935-2075 arası

Yıllar
Kaynak: TUİK Genel Nüfus Sayımları, 1935-1990 Nüfus Tahminleri 200-2007, Adrese Dayalı Nüfus Kayıt Sistemi, 2008-2014 Nüfus Projeksiyonları 2023-2075

Yukarıda gösterilen, grafiğin verilerine baktığımızda 2000-2023 yılları arasında
genç nüfusta önemli bir azalış görülmeyeceği fakat 2023-2075 yılları arasında giderek
azalacağını bu grafikten çıkan en önemli sonuçtur. Yine 2021 yılı verilerine göre
çalışma hayatındaki genç nüfusun % 55,3'ü hizmet sektöründe yer alırken % 17,2'si
tarım, % 21,3'ü sanayi, %6,2'si inşaat sektöründe yer almaktadır.
Gelişmiş ülkeler de genç nüfusun toplam nüfus içindeki oranı daha düşük olduğu
için bu ülkelerde bütçeden eğitime ayrılan pay ve okullaşma oranı yüksektir.
Bir ülkenin genç ve dinamik nüfusa sahip olmasının sağladığı faydaları şöyle sıralayabiliriz:
 Ülkede üretim artar.
 Genç nüfusun ihtiyaçları daha çok olduğundan mal ve hizmetlere talep artar ve
bu durum, ekonomik canlılığı beraberinde getirir.
 Ekonomik canlılığa bağlı olarak devletin vergi gelirleri yükselir.
 Genç nüfusta teknolojik üretkenliğe olan yatkınlık yeni iş alanlarını ortaya çıkarır.
 Sanayide kâr oranı artar. Üretimde verimliliğin artması ihracatta rekabeti de
kolaylaştırır.

Coğrafya 4

13

Dünya'da Nüfus ve Göç

1. Bölüm

1.1.3. Nüfus Artış Hızının Kalkınmadaki Yeri ve Önemi
Ülkeler izledikleri nüfus politikalarına paralel olarak
kalkınma planlarındaki yatırımlarını ana hatlarıyla
ortaya koyarlar. Yapılan nüfus sayımları ile vergi
yükümlüleri, askerlik çağı gelenler, nüfusun eğitim
ve yaş durumu, gelir dağılımı ve nüfusun artış azalış
oranları gibi önemli verilere ulaşılır. Kalkınma
Görsel 1. 4 Amsterdam (Hollanda) planlarının yapılıp uygulanması için ülkede var olan

insan sayısının ve bu insanların temel ihtiyaçlarının
neler olduğunun bilinmesi gerekir eğer kalkınma planında nüfusun nicelik ve nitelik
özellikleri dikkate alınmazsa o kalkınma planı hedeflenen başarıyı yakalayamaz.
Nüfusun kalabalık olduğu ülkelerde en büyük sorunun işsizlik, çevre sorunları ve
geri kalmışlık olduğu görülür. Bu ülkelerde hizmet sektörü ve sanayi faaliyetlerinin
oldukça geri planda kaldığı da gözlemlenir. Afrika ülkelerine baktığımızda ise
karşımız çıkan manzara yukarıda bahsedilen duruma bir örnektir.
Buna karşılık nüfusun beklenilenin altında bir atış
göstermesi de farklı sorunları gündeme getirir. O zamanda ülkede aktif nüfus azalır, yaşlı nüfus artar. Nüfus artışı az olan ülkelerde kişi başına düşen millî gelir
payı fazladır. Bu ülkelerde kalkınma hızları yüksektir.
Nüfusa bağlı olan yatırımlar az yer kaplarken beraberinde sanayileşme ve hizmet sektöründe büyümeler Görsel 1.5 Kerma Şehri (Sudan)
çok görülür. Bu ülkelerde mevcut nüfusun iyileştirilmesi daha rahat bir yaşam sürmesi için çeşitli ekonomik ve sosyal yatırım projelerine yer verilir.

1.2 Dünya Nüfusunun Tarihsel Süreçteki Değişimi
Bugün dünya nüfus verilerine bakıldığında toplam 7.950.077.036 (2021) kişi olduğu görülmektedir ancak dünya nüfusunu tam olarak sayısal verilere dökmek geçmişte
olduğu gibi bugün de oldukça güçtür. Dünyanın her yerinde aynı anda nüfusu saymak
ve veri hazırlamak oldukça zordur.
Günümüzden on bin yıl önce dünya nüfusunun toplamı bir milyonu geçmezken
bugün artan bir seyir izlemektedir. İnsanlık tarihi boyunca dünya nüfusunda üç
önemli sıçrama gerçekleşmiştir.
1. Sıçrama: En uzun dönem olarak bilinen birinci zaman (Paleolitik) aynı zamanda
