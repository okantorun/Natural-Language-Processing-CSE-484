BİLİYOR MUSUNUZ?

Osmanlı Devleti ile Lehistan arasında Sultan III. Murad Dönemi’nden itibaren dostane şekilde sürdürülen ilişkiler, XVII. yüzyılın ilk
çeyreğinde bozulmuştur. İlişkilerin bozulmasındaki temel sebep
Kırım hanının, Lehistan topraklarına seferler yapması ve Lehistan
denetimindeki Kazakların Osmanlı sahillerini vurmasıdır. Diğer bir
sebep ise Lehistan’ın, Eflâk ve Boğdan’daki Osmanlı egemenliğine
karşı bazı girişimlerde bulunmasıdır. İki devlet arasındaki bu sorunlar yüzünden Sultan II. Osman (Genç Osman) Lehistan üzerine
sefere çıkmıştır. Hotin Seferi (Görsel 1.11) olarak bilinen bu sefer,
Lehistan’ın barış isteğiyle sonuçlanmış ve Kanuni Dönemi’ndeki
sınırlar esas alınmıştır.

Görsel 1.11
Hotin Seferi
(Tablo,
Franciszek
Smuglewicz,
1673, Krakow
Müzesi,
Polonya)

19

1. ÜNİTE

Genç Osman

Görsel 1.12
Sultan II. Osman (Portre, Tiziano
Vecellio eseri röprodüksiyonu)

YORUMLAYALIM

Otuz Yıl Savaşları dolayısıyla Avrupa’da durumun iyice karıştığı sırada Sultan II. Osman (Görsel 1.12) Lehistan üzerine
sefere çıktı. Ancak II. Osman’ın askere az bahşiş vermesi,
ulemanın arpalıklarını kesmesi gibi sebeplerle özellikle kapıkulları savaşta başarı göstermedi. Hotin’i iyi savunan Leh
ve Kazak ordularına karşı yapılan hücumlar, bizzat padişahın
gayretlerine rağmen sonuç vermedi. II. Osman bu sırada gelen
barış teklifini kabul etti ve Hotin Kalesi, Osmanlı Devleti’ne
bırakıldı. Hotin Savaşı’ndaki gayretsizlikleri nedeniyle II. Osman, Kapıkulu Ocaklarını kaldırmak istedi. Ancak padişahın
yapmak istediği ıslahatlardan rahatsız olan kesimlerin isyanıyla padişah tahttan indirildi ve kapıkulları tarafından
Yedikule Zindanlarında öldürüldü.
Tufan Gündüz, Osmanlı Tarihi El Kitabı, s.112’den düzenlenmiştir.

Sultan II. Osman’ın tahttan indirilmesinin nedenleri nelerdir?
Sultan IV. Mehmed Dönemi’nde Osmanlı Devleti ile Lehistan arasındaki barışın yenilenmesine rağmen muhtemel bir Leh-Rus
ittifakı Osmanlıları endişelendirmişti. Ukrayna’yı yöneten Kazakların 1668’de Osmanlılardan yardım istemesi üzerine Lehistan,
Ukrayna’yı işgal etti. Bunun üzerine IV. Mehmed, Lehistan üzerine sefere çıkarak Kamaniçe’yi fethetti ve Podolya’ya hâkim oldu. Bu mücadeleler sonucunda 1672 yılında Bucaş ve 1676’daki
Zoravna Antlaşmalarıyla Podolya ile Kamaniçe Osmanlı Devleti’ne,
Ukrayna da Osmanlı himayesindeki
Kazaklara bırakıldı. Osmanlı himayesinde Ukrayna’yı yöneten Kazak beyinin, Rusya’ya yanaşması nedeniyle
Rusya üzerine Çehrin Seferi’ne çıkıldı.
Osmanlı ordusunun bazı önemli kaleleri fethetmesi üzerine Rusya barış
istedi ve 1681’de Rusya ile Osmanlı
Devleti arasındaki ilk antlaşma olan
Bahçesaray Antlaşması (Görsel 1.13)
yapıldı.

Görsel 1.13
Bahçesaray (Kırım)

BİLİYOR MUSUNUZ?

20

Osmanlı Devleti’nin XVII. yüzyılda karşı
karşıya kaldığı bir diğer stratejik tehdit
de Venedik’ti. Sultan IV. Murad Dönemi’nde Venedik yönetimindeki
Girit’in bir korsan yatağı hâline gelmesi nedeniyle Osmanlı-Venedik ilişkileri bozulmaya başlamıştı. Korsan faaliyetlerin artması
sonucu Osmanlı donanması, 1645’te Girit’i kuşatmış ve 1669’da
Girit Adası tamamen Osmanlı yönetimine geçmişti.
Osmanlı Devleti, 24 senelik bir kuşatma sonucunda Girit’e
hâkim olmuştur. Bu uzun kuşatma sırasında Venedik, karşı
hamle yaparak Boğazlar ve çevresini abluka altına almış ve
bunun sonunda İstanbul’da büyük bir kıtlık yaşanmıştır.

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

Kutsal İttifak Osmanlılara Karşı
Osmanlı Devleti, Köprülüler Dönemi’ndeki fetihlerle yeniden güç
kazanmıştı. Köprülü Fazıl Ahmed Paşa’dan sonra sadrazam olan
Merzifonlu Kara Mustafa Paşa da fetihleri devam ettirmek istedi.
Merzifonlu; Avusturya, Lehistan, Venedik ve Rusya ile ayrı ayrı
yapılan savaşlarda elde edilen başarılara güvenerek genişleme
siyaseti gütmüştü (Harita 1.2).
Orta Macaristan’da Protestan Macarların lideri konumundaki Tökeli
İmre; Avusturya’ya karşı Osmanlı’dan yardım isteyince Sadrazam
Merzifonlu Kara Mustafa Paşa, Viyana üzerine sefere çıktı. Avusturya Kralı Leopold’un (Liopolt) Osmanlılara karşı yardım istemesi
üzerine Lehistan, Venedik ve Alman prenslikleri bu yardım talebine olumlu cevap verdi. Osmanlıların aslında bütün Hristiyan
dünyasını hedeflediğini söyleyen papa,
Avrupa devletlerini kutsal bir çatı altında toplamayı amaçladı ve bunda da
başarılı oldu. Fransa doğrudan katılmasa
da sessiz kalarak dolaylı bir şekilde bu
ittifaka destek verdi. 1683 yılında gerçekleşen II. Viyana Kuşatması’nda bazı
komutanların Sadrazam Merzifonlu Kara
Mustafa Paşa’ya tam destek vermemesi
nedeniyle Viyana önlerinde Osmanlı
ordusu bozguna uğradı.
II. Viyana Kuşatması’nın başarısız olmasında Avusturya’ya gelen
desteklerin yanında Viyana’nın dört taraftan kuşatılmayacak kadar
büyük olması da etkili oldu (Görsel 1.14). Bununla birlikte Osmanlı
ordusunda lojistik ve disiplin sorunları da vardı. Orduda ganimet

Harita 1.2
XVII. yüzyılda
Osmanlı Devleti’nin sınırları

Görsel 1.14
II. Viyana Kuşatması’nda
Avusturya’ya gelen destek kuvvetleri
(Tablo, “1683 Viyana Muharebesi”,
Macar ressam Juliusz Kossak,
Varşova Ulusal Müzesi)

21

1. ÜNİTE

hırsıyla hareket eden askerler asıl işlerini yapmayı bıraktı. Osmanlı
askerleri Viyana’nın konumu sebebiyle güçlerini bir noktada toplayamazken rakipleri tek bir merkez etrafında savunma yapabiliyordu.
Sefer yolunun uzaklığı nedeniyle kuşatmaya hafif toplarını götüren Osmanlı, ateş gücü bakımından düşmanının gerisinde kaldı.
Ayrıca Osmanlı ordusunda zahire kıtlığı görülmeye başlamış, süvarilerin atlarına ve topları çekecek öküzlere bile yem verilemez
olmuştu. Bütün bunlara rağmen savaşın kaderini değiştiren asıl
olay Lehistan kralının Bavyera ve Saksonya kuvvetleriyle birleşerek
beklenenden önce Viyana önlerine gelmesi ve Osmanlı ordusunu
iki ateş arasında bırakması oldu.

Görsel 1.15
Savaşan Osmanlı Askerleri
(Tablo, Macar ressam Juliusz Kossak,
Varşova Ulusal Müzesi,
Varşova/Polonya)

Osmanlı ordusunun Viyana önlerinde bozguna uğraması, Avrupa’da
heyecana yol açtı. Osmanlı’yı Avrupa’dan atma zamanının geldiğini
düşünen papanın teşvikiyle Avusturya, Lehistan, Rusya, Venedik ve
Malta’nın da dahil olduğu Kutsal İttifak kuruldu. Osmanlı Devleti,
bu ittifakta yer alan devletler ile aynı anda savaşmak zorunda kaldı.
Lehistan daha önce Osmanlılara kaybettiği
toprakları geri almanın yanı sıra Boğdan’ı,
Akkirman ve Kili gibi Osmanlı kalelerini almak istiyordu. Ancak pek çok cephede aynı
anda savaşan Osmanlı ordusu karşısında Leh
birlikleri sadece Boğdan’ın bazı bölgelerini
ele geçirebilmiştir. Kırım topraklarına saldıran Ruslar ise Tatarlar’ın direnişi karşısında
ilk başta başarısız olsa da kara ve denizden
yaptığı kuşatmayla 1696 da Azak kalesini
ele geçirdi. Avusturya ile yapılan savaşlar
sonucunda Sofya’ya kadar olan bütün Osmanlı toprakları Avusturya tehdidi altında kaldı. 1687’de Mora’yı işgal eden Venedik;
Papalık, Malta ve Floransa donanmalarının desteğiyle Sakız Adası’nı ele geçirdi. Köprülü Fazıl Mustafa Paşa’nın sadrazamlığında
toparlanan Osmanlı Devleti, Belgrad ve Niş’e tekrar hâkim oldu.
Fakat 1691’de Salankamen’de (Görsel 1.15) ve 1697’de Zenta’da
yenilgiye uğrayan Osmanlı Devleti, 1699 yılında Karlofça Antlaşması’nı imzalamak zorunda kaldı.
Köprülü Fazıl Mustafa Paşa

ÖRNEK METİN

22

Köprülü Fazıl Mustafa Paşa, 1689-1691 yılları arasında sadrazamlık yapmıştır. İstanbul’da iyi bir medrese öğrenimi görmüş, devlet kademelerinde önemli vazifelerde bulunmuştur.
Devletin zorluklar yaşadığı bir dönemde Sultan II. Süleyman,
Fazıl Mustafa Paşa’yı sadrazamlığa getirmiştir. Ağır vergilerin
bir bölümünü kaldıran Paşa, Yeniçeri Ocağı’nı düzene koymuştur. İleri görüşlü bir devlet adamı olan Fazıl Mustafa Paşa
II. Macaristan Seferi’nde Salankamen Savaşı’nda ordunun
önünde hücum ederken şehit düşmüştür. Merkezî yönetimde ve orduda yaptığı düzenlemelerin yanı sıra ülke içindeki
Hristiyanların yaşam koşullarını iyileştirmek için büyük çaba
harcamış, âyanların güçlenmesini engellemiştir.
Ş. Tufan Buzpınar, “Mustafa Fazıl Paşa”, s.301-302’den düzenlenmiştir.

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

Karlofça Antlaşması ile Kutsal İttifak’a karşı on altı yıl süren savaşlar sona erdi. Bu antlaşmayla Avusturya, Temeşvar hariç Macaristan
ve Erdel’i aldı. Lehistan’a Podolya ve Ukrayna; Venedik’e Mora ve
Dalmaçya kıyıları bırakıldı (Harita 1.3).
XVII. yüzyılın başında Avusturya İmparatoruna, Roma Sezarı şeklinde hitap etmeyi kabul eden Osmanlılar için Macaristan ve Tuna boylarının kaybı, dış siyaset ve diplomaside yeni bir dönemin
başlangıcı olmuştur.
Müzakerelere katılan Rus temsilci, tam yetkili olmadığı gerekçesiyle Karlofça Antlaşması’nı imzalamamıştır. Daha sonra Rusya
ile 1700 tarihinde İstanbul Antlaşması yapılmıştır. Bu antlaşmaya
göre Karadeniz kıyısındaki Azak Kalesi Rusya’ya bırakılmış ayrıca
Ruslar İstanbul’da daimî elçi bulundurma hakkı kazanmıştır.
Rusya
Avusturya
