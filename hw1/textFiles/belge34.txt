ÖZET
Türkiye nüfus yapısı ile ilgili olarak söyleyeceklerimizi şu şekilde sıralayabiliriz:
 Nüfus artış hızı dünya ortalamasının üzerindedir. Bu durum ülkenin genç ve
dinamik bir nüfusa sahip olduğunu göstergesidir. Genç ve dinamik yapıda olan bu
nüfusun sosyal ve kültürel ihtiyaçlarını karşılamak için bütçeden eğitime ayrılan pay
oranı fazladır.
 Kırsal yerlerde doğal nüfus artışı kentlere göre daha fazladır. Kentlerdeki nüfus
artışı iç göçlere bağlı olarak gelişir. Büyük şehirlerde hızlı kentleşmenin getirdiği sosyal sorunlar yaşanmaktadır. Gecekondulaşma, trafik sorunu, çevre kirliliği ve gürültü
kirliliği bunlardan bazılarıdır. Cumhuriyet Dönemi'ne kadar nüfusun büyük bir kısmı
kırsal yerlerde ikamet ederken bugün nüfus daha çok şehirlerde toplanmıştır.
 Hizmet ve sanayi sektöründe çalışanların oranı gelişmiş ülkelere nazaran daha
düşüktür ancak son yıllarda yaşanan ekonomik büyüme ile bu sektörde çalışan insan
sayısında bir artış sağlandığı gözlenir. Hızlı artan nüfus, kişi başına düşen millî gelir
payını azaltır. Son yıllarda bu rakamda biraz artış sağlansa da ülkemizde hâlâ hızlı nüfus artışı ciddi bir problemdir.
 Ülke içinde nüfusun dağılışı homojen bir yapıya sahip değildir. Nüfus yoğunluk farkını ortaya çıkaran nedenlerin başında iklim ve topoğrafya şartları gelmektedir.
 Türkiye iç ve dış göçlerin yaşandığı bir ülkedir. 1960'lı yıllarda özellikle Almanya'ya çalışma amacıyla giden işçi ailelerin ortaya çıkardığı dış göçler görülür. Göç
hareketlerinin başlamasının birçok nedeni vardır ancak ülkemizde görülen göçlerin
başlamasındaki temel sebep iş imkanlarının yetersiz olmasıdır.
 Ülkemiz son yıllarda yapılan mülteci göçleri ile de dikkati çeker. Mülteci göçleri ile toplam nüfus içinde artışlar meydana gelmiştir. Körfez krizi ile ülkemize gelen
Iraklı ve Türkmen vatandaşların yanı sıra 2015 yılından bu yana Suriyeli mülteci aileler de nüfusumuzun bir parçası olmuştur.
 Cumhuriyetin ilk yıllarında nüfus piramidimiz eşkenar üçgene benzemekteyken sonraki yıllarda ekonomik büyümenin de etkisiyle dikdörtgene benzer bir yapıya
bürünmüştür. Bu durumun ortaya çıkmasında kadının çalışma hayatında yer alması,
doğum oranlarının düşmesi gibi faktörler de etkili olmuştur.
 Sanayi, madencilik, turizm ve ticaretin geliştiği yerlerde nüfus yoğunluğu artar.
Bursa, Zonguldak, Antalya'yı bu duruma örnek olarak verebiliriz.
56

Coğrafya 4

Türkiye Nüfusunun Yapısal Özellikleri

2. Bölüm

2. BÖLÜM ÖLÇME VE DEĞERLENDİRME SORULARI
Aşağıda verilen çoktan seçmeli soruları cevaplayınız.
1.

Ülkemizdeki nüfusun tarihsel süreçteki seyrine bakıldığında sürekli bir artış
yaşandığı gözlenir.
Aşağıda verilenlerden hangisi bu artışın olumsuz sonuçları arasında
sayılamaz?
A) Konut ihtiyacının ortaya çıkması
B) Alt yapı hizmetlerinin yetersiz kalması
C) İş gücüne duyulan ihtiyacın az olması
D) Çevre kirliliğinin ortaya çıkması

2.

Türkiye nüfusunun genç ve dinamik bir yapıya sahip olmasının ülkeye sağladığı dez avantajlar arasında hangisi bulunmaz?
A) Okullara duyulan talebin artması
B) Ülkede enerji tüketimin fazla olması
C) Demoğrafik yatırımların artması
D) Nitelikli gençlerin sayısının artması

3.

Türkiye'de 1940-1945 yılları arasında nüfus artış oranında ciddi oranda düşüşler görülür.
Bu durumun sebebi aşağıdakilerden hangisidir?
A) Doğal afetlerin yaşanması
B) Savaş yılları olması
C) Salgın hastalıklarla mücadele edilmesi
D) Doğal nüfus artışının durması

4.

Ülkemizde kırsal yerleşmelerde nüfus kentsel yerlere göre daha azdır.
Aşağıdakilerden hangisi kentsel nüfusun artmasında etkili olan faktörler
arasında yer almaz?
A) Sanayileşme

B) Turizmin gelişmesi

C) Çevresel atıklar

D) Eğitim olanakları
Coğrafya 4

57

Türkiye Nüfusunun Yapısal Özellikleri

2. Bölüm

5.

Cumhuriyetin ilanından günümüze gelinceye kadar ülkemizin nüfusunda sürekli olarak bir artış gösterse de bu artış bazı yıllarda belirgin dalgalanmalar
hâlinde kendini hissettirmiştir.
Aşağıdaki tarihlerden hangisinde bu dalgalanmaların daha yoğun olduğu
görülür.
A) 1980

6.

B) 1945

C) 1990

D) 1935

Aşağıdakilerden hangisinde Türkiye nüfusunun dağılışına etki eden doğal
faktörlerin etkisinden bahsedilemez?
A) Çukurova'da endüstriyel tarımın yapılması aynı zamanda bu bölgede sanayinin gelişmesinde önemli rol oynamıştır.
B) Erzurum-Kars yöresinde kış mevsiminin uzun olması tarımı kısıtlayan en
önemli unsurdur.
C) Yaz mevsiminde Antalya'ya gelen turistlerin çoğu Alanya Kalesi'ni ziyaret
eder.
D) Doğu Anadolu bölgesinde yerleşmeler eğim kırıklığına kurulur.

7.

Taşeli Platosu ve çevresindeki nüfusa bakıldığında ülke geneline göre seyrek
olduğu görülür.
Bu durumun nedeni aşağıdakilerden hangisidir?
A) Yer altı kaynakları açısından fakir olması
B) Yer şekillerinin yapısı
C) Ulaşımın gelişmemesi
D) Yıllık yağış miktarının az olması

58

Coğrafya 4

1. ÜNİTE: BEŞERÎ SİSTEMLER
3. Bölüm: Türkiye'de Göç ve Göçün
Mekânsal Etkileri

NELER ÖĞRENECEĞİZ?
✓ Türkiye'de göçlerin nedenleri ve sonuçlarını,
✓ İç göçleri,
✓ Dış göçleri,
✓ Göçün mekânsal etkilerini öğreneceğiz.

ANAHTAR KELİMELER
✓ Nüfus Hareketi

✓

Net Göç Hızı

✓ Mülteci Göçü

✓ Çarpık Kentleşme

✓

Çevre Kirliliği

✓ Sanayileşme

3. Bölüm

Türkiye'de Göç ve Göçün Mekânsal Etkileri

Hazırlık Çalışması
1. Türkiye'de göç olgusunu araştıran, sentezler hazırlayan resmî birimleri araştırınız.
2. Yaşadığınız çevrede göç ile ortaya çıkan sonuçları sıralayınız.

1.1 TÜRKİYE'DE GÖÇLER, NEDENLERİ VE SONUÇLARI
Göç, insanların bulundukları yerden başka yerlere geçici ya da daimi olarak yaptıkları taşınma işinin genel adıdır. Göç eden bu insanlara göçmen denir.Türkiye'de
göçlerin yönü genelde kırsal yerlerden kentlere doğrudur. İç kesimlerden kıyılara ya
da doğudan batıya doğru gittikçe göç hareketlerinde yoğunluk artar.
İç göçler, nedenleri ve sonuçları
Yurt içinde yapılan göçlere iç göç denir. Örneğin çalışma amacıyla Niğde'den Ankara'ya taşınan ailenin yaptığı faaliyet iç göçlere örnek olur. Bu şekilde yapılan bir göç
hareketinde ülkenin toplam nüfusunda sayısal bir değişiklik olmaz.
Kırsal yerden kentlere olan göçün nedenlerini şu şekilde sıralayabiliriz.
 Kentlerde iş olanaklarının daha fazla olması,
 Sağlık, eğitim gibi hizmetlerin kentlerde kırsal yerlere göre gelişmiş olması,
 Kentlerde ihtiyaçların daha kolay sağlanması vb gibi.
Yukarıda sayılan nedenler çekici faktörlerdir. Bunlara ilave olarak kırsal yerlerdeki
bazı durumlarda göçe neden olur. Bunlara da itici faktörler denir. İtici faktörleri şu
şekilde sıralayabiliriz:
 Kırsal yerlerde tarım arazilerinin küçük ve parçalı yapıda olması ailelerin geçimlerini sağlamada yetersiz kalmalarıdır.
 Tarımda makineleşme insan gücüne olan ihtiyacı azaltmış iş sıkıntısını ortaya
çıkarmıştır.
 Erozyon sebebiyle tarım arazilerinin giderek verimsizleşmesi tarımsal verimi
düşürmüş ve tarım gelirlerini azaltmıştır.
 İklim ve yer şekillerindeki bazı olumsuz durumlar ekonomik faaliyetlerin
gereği gibi yapılmasını önler.
 Özellikle Doğu ve Güneydoğu Anadolu bölgesinde karşımıza çıkan terör ve
kan davalarının yaşanması iç göçü hızlandırmıştır.
 Doğal afetler ekonomik ve sosyal hayatı olumsuz etkilediği için göç hareketlerinin yaşanmasına neden olmaktadır.
60
Coğrafya 4

Türkiye'de Göç ve Göçün Mekânsal Etkileri

3. Bölüm

İç göçlerin sonuçları

Kentlerde işsizlik, eğitim, sağlık gibi sorunlar ortaya çıkar.
Belediye hizmetleri yetersiz kalır.
Kırsal yerlere yapılan yatırımlar kullanılamaz hale gelir.
Ülke genelindeki nüfus dağılışında düzensizlikler görülür.
Çarpık kentleşme, trafik sorunu, hava kirliliği gibi çevre sorunları ortaya çıkar.
Suç oranları kalabalık kentlerde artar.
Kentsel yerlerde kültürel bazı uyumsuzluklar görülür.
İç göçü önlemek için alınacak
tedbirler

Tablo 1.18 İç göçün sonuçları

Endüstri değeri yüksek olan tarım ürünlerinin yetiştirilmesi
için çiftçiye teşvikler yapılmalı.
Mera hayvancılığı yerine besi ve ahır hayvancılığı yaygınlaştırılmalı.
Kırsal yerlerde hizmet sektörü geliştirilmeli.
Kırsal kesimde sanayi kollarının gelişmesi için devlet tarafından yeni projeler geliştirilmeli.
Tarım alanlarında verimliliği artırıcı tedbirler almalı.
Daha önce denenmemiş bölge şartlarına uygun yeni ekonomik faaliyetler geliştirilmeli.
Tablo 1.19 İç göçleri önlemek için alınacak tedbirler

İç göçleri de sürekli göçler ve mevsimlik göçler olarak ikiye ayırabiliriz.
a) Sürekli Göçler
Ülke içinde göç eden insanların gittikleri yerde sürekli ikâmet etmeleri ile ortaya
çıkan göçlerdir. Ülkemizde bu tip göçlere özellikle kırsal yerlerden kentlere iş bulma
maksadıyla giden ailelerin yaptıkları göçleri örnek olarak verebiliriz. Kırsal yerdeki geçim sıkıntıları, eğitim olanaklarının yetersiz kalması, kentlerde sanayi ve hizmet sektörünün daha gelişmiş olması gibi nedenler bu tip göçlerin başlıca sebepleridir.
Ülkemizde yaşanan iç göçler, özellikle 1950 yılından sonra hızlanmıştır. Buna sebep
olarak ulaşım ağındaki gelişmeler, kırsal yerler ile kentler arasındaki bağlantıyı kolaylaştırması gösterilebilir.
1975 - 2000 yılları arasında en fazla göç alan üç il arasında İstanbul, Ankara ve İzmir'i sayabiliriz. Bu illerin yanında Bursa, Tekirdağ, Antalya, Muğla illeri diğer göç alan
Coğrafya 4

61

Türkiye'de Göç ve Göçün Mekânsal Etkileri

3. Bölüm

illerimiz arasındadır. 1999 yılına kadar net göç hızının en yüksek olduğu iller arasında
Kocaeli ve Sakarya illerini örnek olarak verebiliriz. 1999 yılında yaşanan deprem olayından sonra bu iller en çok göç veren iller arasında yerini almışlar.

Harita 1.6 Türkiye Göç Hızı Haritası

Ülkemizde en fazla göç veren illerin başında Ardahan, Bartın ve Sinop gelmektedir.
Bunların dışında net göç hızının en düşük olduğu iller arasında Tunceli ve Kars illerini
de eklememiz gerekir. Net Göç hızı bölge bazında ele alınacak olursa Marmara ve Ege
bölgesi en çok göç alan bölgeler arasında yer alırken Doğu ve Güneydoğu Anadolu
bölgeleri ile Karadeniz bölgesi en çok göç veren bölgelerimiz arasında bulunur.
b) Mevsimlik İç göçler (Geçici Göçler)
Yılın belli bir zamanında kırsal yerlerden büyük şehirlere çalışma amacıyla yapılan
göçlere mevsimlik göç denir. Bu anlamda yaylacılık faaliyeti ve tarlalarda çalışmak
için ülkenin çeşitli yerlerine ailece gidilmesi de geçici göç sayılır. Özellikle Güneydoğu
Anadolu bölgesinde birçok aile pamuk, fındık, tütün, mısır, zeytin gibi tarım ürünlerinin çapalanması, toplanması için asıl yaşadıkları yerleri geçici olarak terk ederler. Bu
amaçla göç eden işçilerin çalışma süreleri tarım ürünün çapalanma ya da toplanma
süresinin bitimiyle son bulur. Ülkemizin doğusundan Çukurova'ya gelen ailelerin pamuk tarlalarında çalışması mevsimlik göçlere örnek verilebilir. Fındık toplama zamanı
geldiğinde Güneydoğu Anadolu bölgesinden Ordu, Giresun illerine yapılan göçler de
buna örnektir.
62

Coğrafya 4

Türkiye'de Göç ve Göçün Mekânsal Etkileri

3. Bölüm

1.1.1 Dış Göçler
a. Anadolu Topraklarında Yaşanan Dış Göçlerin Tarihsel Gelişim Süreci
Bir ülkeden başka ülkeye yapılan göçlere dış göç denir. Anadolu topraklarına yapılan göçler 9.yy. da başlamış 11. yy. da yoğunluk kazanmış ve 16. yy. da son bulmuştur.
Osmanlı Devleti'nin Anadolu topraklarında güçlenmesi Ortadoğu, Kafkaslar ve Kuzey
Afrika topraklarında yaşayan pek çok insanın göç etmesine neden olmuştur. Yükselme dönemine kadar devam eden bu durum, Osmanlı Devleti'nin kaybettiği topraklar
üzerine yeni devletlerin kurulması, burada yaşayan Türk ailerin Anadolu'ya göç etmesine neden olmuştur. 1829'da Yunanistan'ın bağımsızlığını ilan etmesiyle bu göçler
daha da hızlanmış ve 1877-1878'deki Osmanlı-Rus savaşları ile Batum, Sohum ve Kafkaslardan Anadolu'ya çok sayıda insan göç etmiştir. Bu göçleri daha sonraki yıllarda
1912-1913 yılları arasında yaşanan Balkan Savaşı sonrasında Romanya ve Bulgaristan
göçleri izlemiştir.
Cumhuriyetin ilk yıllarında imzalanan Lozan Anlaşması uyarınca Yunanistan ile
nüfus mübadelesi yapılmasına karar verilmiş. 1979 yılında Rusların Afganistan'ı işgal
etmesiyle 5000'e yakın Afganlı mülteci ülkemize göç etmiştir. 1979 yılında İran'daki rejim değişikliği, bir milyondan fazla insanın İran'dan Türkiye'ye gelerek sığınma
talebinde bulunmasına neden olmuştur. 1990 yılında yaşanan Körfez Krizi sonrasında Orta Doğu'dan Anadolu'ya başka bir göç dalgası başlamış pek çok Iraklı aile Türkiye'ye gelmiştir. Bu kriz sonrasında Irak Devleti, Kuveyt'i işgal ederek sıcak savaşın
başlamasına neden olmuş ve yaklaşık 460 bin mülteci ülkemize sığınma talebinde bulunmuştur. 1991 yılında Yugoslavya'da iç savaşın başlaması 25.000 yakın Boşnak ve
Kosovalı'nın kendi vatanlarını bırakarak ülkemize göç etmesi başka bir göç olayıdır.
2000'li yıllara gelindiğinde ise Suriye'de Esed rejimi ile halk arasında başlayan iç savaş
ülkemize 3.5 milyon Suriyeli mültecinin göç etmesine neden olmuştur.
Sonuç olarak Türkiye çevresine göre güçlü bir ülkedir. Bu konumunu korumak için
barışı destekleyen bir politika izlemesi, huzuru sağlamak için attığı adımlar ve gelen
mülteci vatandaşlara kucak açması bunun bir göstergesidir. Suriyeli vatandaşlara yapılan yardımlar ile onların barınma, eğitim sağlık gibi ihtiyaçların karşılanması devletimiz ve insanımızın hamiyeti ile açıklanabilir.
Yurt dışına yapılan göçlerin en önemlisi 1960'lı yıllarda Avrupa'ya yapılan işçi göçleridir. Bu göçlerden en çok Almanya, Avusturya, Hollanda, Belçika ve Fransa nasibini
almıştır. II.Dünya Savaşı'ndan yenik ayrılan Almanya hızla sanayileşme sürecine girmiş ve iş gücüne olan ihtiyacı artmıştır. 1961-1986 yılları arasında 1.3 milyon insanımız çalışma amacıyla başta Almanya olmak üzere çeşitli Avrupa ülkelerine gitmiştir.
