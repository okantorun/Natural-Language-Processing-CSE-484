Günümüzde ailenin bazı görevlerini devralan, gerçekleştiren kurumlar
olmasına rağmen aileye duyulan ihtiyaç neden önemini korumaktadır?

Aile: Evlilik, kan bağı veya evlatlık
yoluyla birbirine bağlı bireylerden oluşan
ve aralarında karşılıklı hak ve ödevler
bulunan küçük toplumsal birimdir. Aile
bütün toplumlarda bulunan evrensel
bir olgudur ve toplumun ayrılmaz bir
parçasıdır. Aile, sevgi ve şefkat duygularını
barındıran duygusal bir temele dayanır. Bu
duygusal temelden dolayı sosyal bir kurum
olan ailenin kendi üyelerine ve topluma
karşı sorumlulukları vardır.
Aile toplumun temelidir, bu temeli
bozmaya yönelen her şey toplumun da
bozulmasına yol açar.

42

Görsel 2.1. Bireyi sosyal bir varlık hâline
getirmek ailenin görevidir.

2. Ünite Toplumsal Kurumlar

okan okula gidiyor

Birçok toplumsal kurum gibi aile de insanlık tarihi boyunca önemli değişiklikler
geçirmiş işlevlerinde farklılaşmalar olmuş ancak hiçbir toplumda yerini, önemini
ve değerini yitirmemiştir. Zaman içinde farklılaşan şartlar nedeni ile ailenin ilk
zamanlardaki yapı ve işlevinde değişiklikler meydana gelse dahi neslin devamı,
çocukların yetiştirilmesi, kişilerin topluma kazandırılması, düzeni koruyan sosyal
mekanizmaların sürdürülmesi ancak sağlıklı ailelerin varlığına bağlıdır. Aile toplumun
en küçük ancak en temel birimi olduğundan, toplumun sağlıklı bir şekilde gelişmesi,
ilerlemesi, toplumsal huzur ve barışın sağlanabilmesi açısından sağlam temellere dayalı
ailelerin varlığı son derece önemlidir.

2.2.1. Aile Kurumunun İşlevleri
Toplumun temelini aile oluşturmaktadır. Dolayısıyla toplumsal yapıdaki en temel
işlevleri de aile üstlenmiştir. Bu işlevler sırasıyla şunlardır:
1. Biyolojik İşlev: Aile, eşlerin cinsel ihtiyaçlarını meşru yoldan karşılayan, nüfusun
artışını ve neslin devamını sağlayan biyolojik özelliği olan bir kurumdur. Diğer bir ifade
ile aile, toplumun işlevsel bir öğesi olarak insanın üremesi ve çoğalmasına yani biyolojik
işlevini yerine getirilmesine nikâh sözleşmesi ile sosyal ve yasal acıdan meşru bir zemin
hazırlamaktadır. Ailenin neslin devamını sağlayan işlevi insanın yeryüzünde var olması
ile başlamış, insanlık var oldukça da devam edecektir.
2. Psikolojik işlev: Aile toplumda, sevginin, öz saygının ve güvenliğin doğal kaynağıdır.
Çocukların biyolojik bakımdan olduğu gibi, psikolojik bakımdan da korunmasına sevgi,
saygı, beğenilme ve sığınma gibi duygusal ihtiyaçlarının doyurulmasına ihtiyaçları vardır.
“Mensup olma” ya da “ait olma” duygusunun en güzel yaşandığı ve doyurulduğu yer
ailedir. Aile bu işlevleri gerçekleştirerek çocukta anne-babaya karşı saygının temellerini
atar. Çocuğu aileye sımsıkı bağlar, toplumun temelinin sağlam atılmasını sağlar.
3. Toplumsal İşlev: Aile kişiliği geliştirici, şekillendirici, terbiye edici rolü ile temel bir
alt kurum olarak üst grupları destekleyen, besleyen bir “güç merkezi” dir. Toplumsal
yaşamın istikrarı ve devamlılığı için gereken değerler, kurallar, gelenek ve görenekler
aile yaşamı içinde öğrenilir. Birey, toplumsal yaşam süreci içinde bu kültürel değerleri
öğrenerek
sosyalleşir.
Sosyalleşme,
bireyin içinde yaşadığı toplumun değer
ve normlarını öğrenerek, kendisine düşen
rolleri yerine getirecek bilgi, beceri ve
alışkanlıkları kazanıp topluma hazırlanma
ve toplumun işlevsel bir üyesi olma
sürecidir Bu da gerçek anlamda ancak
eğitimle gerçekleşmektedir. Geleneksel
toplumlarda eğitimi aile sağlarken çağdaş
toplumlarda kültürel birikim arttığı, iş
bölümü ve uzmanlaşma ortaya çıktığı için
Görsel 2.2. Aile, bilinçli ya da bilinçsiz
aile yetersiz kalmakta bireyin eğitimini birçok temel hayat bilgisini çocuğa öğretir.
okullar tamamlamaktadır.

43

Sosyoloji 2

Aile, bireye doğuştan bir statü sağladığı gibi hayat yarışı içinde de üyelerine statü
ve saygınlık kazandırır. Millî kültürün yaşatılması ve kuşaktan kuşağa aktarılması ile
aile üyelerine dinî inançları kazandırma, onlara dinî, ahlaki bilgileri öğretme de ailenin
önemli işlevleri arasındadır.
4. Ekonomik İşlevi: üyelerin beslenme, barınma, korunma, ihtiyaçlarını karşılamaya
çalışıyor olması ailenin ekonomik işlevini ortaya koyar. Geleneksel toplumlarda aile,
kendi ihtiyaçlarını karşılayabilen üretim birimi işlevine sahipken günümüz aile modeli
olan çekirdek aile, ekonomik açıdan, üretim birimi olmaktan çıkmış ve tüketim
birimine dönüşmüştür. Aile kurumunun üstlendiği bu üretim işlevini ev dışındaki
kurumlar üstlenmiştir. Ailenin ekonomik işlevi olan geleneksel meslek edindirme işlevi
sanayi öncesi toplumlarda çocukların, babalarının yaptıkları işi görerek öğrenmeleriyle
gerçekleşirken, günümüzde ailenin bu konudaki etkinliği devam etmekle birlikte artık
bu işlev okullar, çeşitli eğitim merkezleri, sivil toplum örgütleri ve sanayi sektöründeki
kurumlar aracılığı ile gerçekleşmektedir.
1. UYGULAMA
Aşağıdaki cümlelerde boş bırakılan yerlere verilen kavramları doğru olarak
yerleştiriniz.
Aile

Toplumsal işlev
Nesil

Biyolojik işlev

1. Toplumda nüfusun kaynağını oluşturması, kuşakların sürekliliğini ve neslin
devamını sağlaması ailenin………………..ifade eder.
2. …………..toplumsal örgütlenmenin ve toplumsal kurumlaşmanın temel
birimidir.
3. Aile ……………devamını sağlayarak kendi varlığını ve insanlığın varlığını
korumaktadır.
4. Bireyin içinde yaşadığı toplumun değer ve normlarını benimseyip, öğrenerek,
hayat süreci içinde bir sosyal varlık hâline dönüşmesi ailenin………………. ile
açıklanabilir.

44

2. Ünite Toplumsal Kurumlar

2.2.2. Evlenme Boşanma ve Ailenin Sürekliliği
Birçok toplumda ailenin temelini
evlilik oluşturur. Toplumlar eskiden
beri yetişkin kadın ile erkek arasındaki
cinselliğe dayalı ilişkileri düzene sokma
eğilimi taşımışlar, bu yönde birtakım
yasal düzenlemeler yapmışlardır. Örneğin
“nikâh” diye adlandırılan evlilik sözleşmesi
böyle bir yasal düzenlemedir. Genel olarak
bir toplumda cinsler arasındaki ilişkileri
düzenleyen ve hangi ilişkinin meşru
olduğunu belirleyen kalıplaşmış ilişkiye
evlilik denir.

Görsel 2.3. Evlenme ritüelleri toplumdan
topluma farklılık gösterir.

Evlilik, aileyi başlatan ve toplum tarafından onaylanan bir anlaşmadır. Her toplumda
evliliği düzenleyen yazılı ve yazısız (örf, gelenek vb.) kurallar vardır. Her toplumda evliliğin
yaşı, yapılış biçimi, ev düzeninin nasıl kurulacağı, ne tür armağanların nasıl verileceği,
eşlerin nerede oturacağı, birbirine ve yakınlarına karşı tutum ve davranışlarının neler
olacağı önceden düzenlenmiştir.
Evlilik bireylerin biyolojik, sosyal ve psikolojik ihtiyaçlarını karşıladığı bir süreçtir.
Toplumsal, psikolojik, biyolojik ve ekonomik işlevleri dolayısıyla her çağda etkinliğini
sürdürmüş olan evlilik kurumu; duyguların paylaşılması ve empati gibi önemli öğeler
içermekte, bireylere sosyal ve duygusal destek sağlayarak eşlerin fiziksel, ruhsal ve sosyal
açıdan sağlıklı olmalarına önemli katkılarda bulunmaktadır.
Evliliğin toplumsal ve ekonomik
boyutlarının yanında, resmî nikâh ile
bir de hukuki boyutu vardır. Bu hukuki ilişkinin birey ve toplum üzerindeki
etki alanlarının bilinmesi; bireylerin
birbirlerine karşı bu bağ ile ortaya çıkan
sorumluluklarının farkında olmaları
da aile kurumunda ilişkinin sürdürülebilmesi için oldukça gereklidir. Bireyin,
hayatındaki en önemli kararlardan biri
olan evlilik kararını verirken evlenmenin gerektirdiği toplumsal, psikolojik
ve hukuki sorumluluğu hem kendisi
hem evleneceği kişi açısından değerlendirmesi ailenin sürekliliği açısından
son derece önemlidir.

Sevgi

Sadakat

Saygı

Aile
Değerleri
Hoşgörü

Vefakarlık
Sorumluluk

Evliliğin eğlence, tören ve şölenler yapılarak kutlanması da iki insanın birlikteliğinin
kültürel düzeyde kabullenişini ortaya koyar.

45

Sosyoloji 2

Mutlu bir evlilik, mutlu bir aile ve mutlu bir
toplum olma açısından son derece önemlidir.
Aile kurumunun ve evlilik ilişkisinin sürekliliği
“Evlilikte sürekliliği sağlayan şey
ve mutluluğu için aile üyelerinin sahip olması yalnız, aranan kişiyi bulmak değil,
gereken değerler vardır. Bu değerlerden aynı zamanda aranan kişi olmaktır”.
yoksun bir evliliğin sürdürülmesi mümkün 			
değildir. Evlilikte eş seçimi kadar önemli bir
		
L.F. Wood
başka konuda kurulan evliliğin sürdürülmesi
için gösterilecek çabadır. Evlilikte ömür boyu mutluluğu ve sevgiyi yaşamak için, iyi
ve kötü günlerde birbirine destek olmak ve sadakatle bağlanmak eşlerde bulunması
gereken temel değerlerdir. Bu değerler aile içinde öğrenilir ve kişiliğin bir parçası olur.
Eski çağlardan günümüze kadar çeşitli şekillerde evlilik türleri oluşmuştur. Bunlar
çeşitli ölçütler temel alınarak sınıflandırılmıştır.

Evlilik Türleri
1. Eşin Seçildiği Gruba Göre Evlilik Türleri
1. Eşin Seçildiği
Gruba Göre
a) Endogami
b) Egzogami

2. Eş Sayısına Göre
a) Monogami
b) Poligami
- Polijini
- Poliandri

3. Çiftlerin Oturdukları
Yere Göre
a) Matrilokal
b) Patrilokal
c) Neolokal

a. Egzogami (dıştan evlenme): Bireyin üyesi olduğu grubun dışından biriyle
evlenmesidir. Bu evlenme biçimiyle farklı toplumlar etkileşim içine girmişlerdir. Bu
evlilikle bilimsel olarak kanıtlanmış olan yakın akraba evliliklerinden kaynaklanan hem
toplumsal ve ailevi sorunlar hem de beden ve ruh hastalıkları önlenmeye çalışılır.
b. Endogami (içten evlenme): Bireyin üyesi olduğu grubun içinden biriyle
evlenmesidir. Genellikle tarım toplumlarında, kabile, köy, akraba gibi küçük grupların
üyeleri arasında sahip olunan toprağın bölünmesini önlemek için yapılmaktadır.

2. Eş Sayısına Göre Evlilik Türleri
a. Monogami (tek eşli evlilik): Kadın ve erkeğin tek eşle evlenmesidir. Birçok
toplumda yasal olarak zorunlu kılınan evlenme biçimidir.
b. Poligami (çok eşli evlilik): Erkek ya da kadının aynı anda birden fazla eşle
evlenmesidir. İki farklı biçimi vardır:

46

2. Ünite Toplumsal Kurumlar

-Poliandri (çok erkekle evlilik): Bir kadının aynı anda birden fazla erkekle
evlenmesidir. Az rastlanan bir evlilik türüdür. Tibet’te ve Alaska’da bu evlilik türü
görülür.
-Polijini (çok kadınla evlilik): Bir erkeğin aynı anda birden fazla kadınla evlenmesidir.
Bu evlilik türü genellikle kadının değerinin ve statüsünün düşük olduğu toplumlarda
görülür. Bu tür toplumlarda erkeğin toplumsal gücü oldukça fazladır.

3. Oturulan Yere Göre Evlilik Türleri
a. Matrilokal (ana yanı yerleşme): Evlenen erkeğin, kadının ailesiyle birlikte
yaşamasıdır. Bu evlilik türü, kadın egemenliğinin olduğu toplumlarda görülür.
b. Patrilokal (baba yanı yerleşme): Evlenen kadının, erkeğin ailesiyle birlikte
yaşamasıdır. Baba otoritesinin etkin olduğu geniş ailelerde görülür. Sanayi öncesi
toplumlarda yeni evliler genellikle yardım, koruma ve destek amacıyla ebeveynleriyle
birlikte yaşıyorlardı.
c. Neolokal (yeni ev açma): Eşlerin ana babalarından ayrı evde oturmasıdır. Bunun
sonucunda çekirdek aile ortaya çıkar.
Yukarıdaki evlilik türlerinin dışında levirat, sororat, beşik kertmesi, berdel ve görücü
usulü gibi bazı evlilik türlerine de rastlanmaktadır.
Levirat (kayın alma); Kadının ölmüş olan kocasının erkek kardeşi ile evlenmesidir.
Aile bütünlüğünü korumayı ve ölen kocanın geride kalan eşinin, çocuklarının bakımını
amaçlayan bu tür evlilik, evli çiftlerden çok aile büyüklerinin kararıyla gerçekleşmektedir.
Sororat (baldız alma); Karısı ölen erkeğin ergen olan baldızı ile evlenmesine sororat
denir. Sororat, çocuklara en iyi anneliği yapacak kişinin çocukların teyzesi olabileceği
düşüncesinden hareketle yapılır ve burada da amaç aileler arasında kurulmuş olan
akrabalık ilişkisinin devamını sağlamaya yöneliktir. Evliliğin, bireysel işlevlerinden çok
toplumsal işlevleri birinci düzeyde bir hedef olduğundan bu evliliklerde ailelerin kararı
daha ön plandadır.
Berdel, ailelerin karşılıklı olarak kızlarını birbirine gelin vermeleri ya da evlenecek
iki erkeğin, ailelerindeki kızları karşılıklı olarak kendilerine eş olarak seçmeleri ile
gerçekleşen bir evlilik yöntemidir.

47

Sosyoloji 2

Devrin birinde bir genç, köydeki yaşlı bilgenin kapısını çalmış. “Dede” demiş,
“Beni aşağı köydeki çobanın kızıyla evlendirmek istiyorlar. Ama ben onu hiç
görmedim. Tanımam etmem. Huyunu suyunu bilmem. Sence bu evlilik hayırlı olur
mu?”
Yaşlı bilge bir süre düşünmüş ve ardından şöyle demiş: “Evlat! Çorbayı baharatsız da
pişirsen yenir ama tadı yavan olur. İçine tuz biber katman lazım.”
Genç düşünmüş taşınmış, cümledeki inceliği fark etmiş. “Dede, anladım ama bu
çorbanın tuzu biberi ne ola ki? Onu anlamadım.” demiş.
Dede de ona “Evlilik çorbasının tuzu sevgi, biberi saygıdır. Sevgiyi katarsan lezzeti
bol olur. Saygıyı katarsan tadından yenmez.” diye cevap vermiş.
Evlilik ilişkisinin kalıcı ve uzun süreli olabilmesi için sevgi kadar saygının da
önemli olduğu söylenebilir mi? Saygıyı kendinize göre tanımlayıp görüşlerinizi
aşağıda ayrılan yere yazınız.
www.aep.gov.tr
