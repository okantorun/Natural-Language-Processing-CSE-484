Uygulama
Aşağıdaki metinleri okuyup metinlerden hareketle verilen soruyu cevaplayınız.

Düşünülebilen ve olabilen bir ve aynıdır.
Söylenebilen ya da düşünülebilen zorunlu olarak vardır,
Çünkü olması olanaklıdır,
Ama yok olan için olmak olanaklı değildir.
Budur düşünmeni istediğim şey.
Budur seni geri tuttuğum ilk araştırma yolu
Ve hiçbir şey bilmeyen ölümlülerin
İki-yüz ile üzerinde dolanıp durdukları ötekinden de geri tutuyorum seni,
Çünkü göğüslerindeki başıboş düşünceleri çaresizlik güder;
Kör ve sağırların şaşkınlığı içinde yargıda bulunamayan sürü gibi sürüklenip
dururlar.
Onlar için olmak ve olmamak aynı şeydir ve gene de aynı şey değildir.
Ve onlar için tüm şeyler karşıt yönlerde gider!
Çünkü olmayan şeylerin oldukları hiçbir zaman kanıtlanmayacaktır.

Parmenides, Doğa Üzerine

Aynı şeydir yaşayanla ölmüş, uyanıkla uyuyan, gençle ihtiyar.
Bunlar değişince ötekilerdir ve ötekiler değişince de bunlar.
Bunların hayatı onların ölümü, onların hayatı da bunların
ölümüdür.
Soğuk ısınır, sıcak soğur, yaş kurur, kuru nemlenir.
Kendinde ikilik olan şeyin “logos”da nasıl uyuştuğunu anlamazlar.
Daire çemberi üzerinde başlangıç ve son, ortaklaşa bir şeydir.
Keçeci mengenesinin doğru ve eğri yolu bir ve aynıdır.
İnen ve çıkan yol, bir ve aynıdır.
İyi ile kötü, bir ve aynı şeydir.
Zaman; oynayan, dama taşı süren bir çocuktur.
Bir çocuğun hakan oyunu!
Olduğu yerde kalan hiçbir şey yoktur.
Aynı ırmaklara girenlerin üzerine hep başka başka sular akar, gelir.
Aynı ırmaklara giriyoruz, hem girmiyoruz.
Hem biziz hem değiliz.
Aynı ırmağa iki kere girilemez.
Herakleitos, Doğa (W. Kranz, Antik Felsefe)
Soru
Yukarıdaki metinlere göre varlığın değişim problemiyle ilgili Parmenides ve
Herakleitos’un düşüncelerindeki temel farklar nelerdir?
.................................................................................................................................................
.................................................................................................................................................

22

MÖ 6. Yüzyıl-MS 2. Yüzyıl Felsefesi

SOKRATES VE SOFİSTLERİN BİLGİ VE AHLAK ANLAYIŞLARI

MÖ 6-MS 2. yüzyıl felsefesinde doğa filozoflarından sonra insanın merkeze alındığı felsefi düşünceler tartışılmaya başlanmıştır. Bu tartışmaların bir tarafı Sofistler diğer tarafı ise Sokrates’tir.
Sofistler; para karşılığı ders veren, bir konuda uzmanlaşmış bilgili kişilerdir. Bu kişiler özellikle konuşma sanatında (hitabet) ve siyasette eğitim vermişlerdir. Sofistler, bilgide kesinliğin olmadığını
bu yüzden kesin bilgi arayışının da doğru olmadığını savunmuşlardır. Sokrates ise kesin bilginin
var olduğunu ve ahlaki bilgilerin de bu türden bilgiler olduğunu savunmuştur.
Sofistler ve Sokrates hakkındaki bilgiler daha çok Sokrates’in öğrencisi olan Platon’un yazmış
olduğu diyalog türü eserlere dayanır.

Sofistler

Protagoras ve Gorgias başta olmak üzere Sofistlere göre insan duyular yoluyla edinilen bilgilerde algı yanılması yaşar. Suya batırılan çubuğun düz olmasına rağmen onun kırık görünmesi bu yanılmadan kaynaklanır. Bilgi edinme sürecinde duyuların kullanılması, elde edinilen bilginin hatalı olma
ihtimalini doğurur. Dolayısıyla onlara göre her zaman geçerli olan kesin bir bilgi yoktur. Çünkü bilgi,
kişiden kişiye değişen göreceli bir niteliğe sahiptir. Felsefede bu bakış açısı rölativizm olarak adlandırılır. Protagoras, “İnsan her şeyin ölçüsüdür.” derken bir şeyin doğru veya yanlış olmasını tamamen
kişiye bağlar. Benzer biçimde Gorgias, “Hiçbir şey yoktur, olsa da bilemeyiz, bilsek de aktaramayız.”
sözüyle üzerinde uzlaşılabilecek hiçbir bilgi olmadığını savunur.
Sofistler, bilgi görüşlerinde olduğu gibi ahlak görüşlerinde de göreceliği temele alırlar. İyi ve
kötünün insanın kendinde anlam kazandığını ileri sürerler. Onlara göre herkesin uymak zorunda
olduğu ahlaki bir yasa, insanın bu göreceli algısından dolayı mümkün değildir.

Sokrates

“Sorgulanmamış yaşam, yaşamaya
değmez.” diyerek hayatın sorgulanmasına dikkat çeken Sokrates, soru sorma
ve fikir tartışmalarını felsefesinin yöntemi olarak gören filozoftur. Sokrates,
düşüncelerinden dolayı yargılanmış ve
idama mahkum edilmiştir (Görsel 1.5).
Sokrates, ahlak üzerine kapsamlı
olarak felsefe yapan ilk filozoflardandır. Sokrates’in ahlak görüşleri Platon,
Aristoteles ve daha birçok filozofu etkilemiştir. Günümüz açısından da evrensel bir niteliğe sahip olma iddiasını taşır.
Sokrates, Sofistlerin doğru bilginin
mümkün olamayacağına yönelik düşüncelerini eleştirir. Sokrates’e göre ahlaki
doğrular vardır ve bunlar Sofistlerin
Görsel 1.5: Sokrates’in Ölümü
dediği gibi göreceli değildir. Sokrates’in
görüşlerinin ana teması şudur: Bilgi;
ahlaklı ve erdemli olmayı getirir, kişinin bilgisizliği ise ahlaktan yoksun davranışlar göstermesine
neden olur. Ona göre kimse bilerek kötülük yapmaz. İnsan, özü itibarıyla iyidir. Kötülük, onun bilgisizliğinden kaynaklanır.
Sokrates, geliştirmiş olduğu tartışma yöntemiyle insanlarda doğuştan var olduğunu düşündüğü
bilgileri ortaya çıkarmaya çalışır. İlk önce kendisinin hiçbir şey bilmediğini dile getirerek (ironi), örneğin onlara “Cesaret nedir?” gibi sorulardan birini yönelterek tartışmayı başlatır ve onların görüşlerinden hareketle de başka sorular sorarak kendi cevaplarını gözden geçirmelerini sağlar. Tartışma
boyunca karşı tarafın fikirlerinin güçsüzlüğünü ortaya çıkarır. Konuşulan konuyla ilgili doğuştan
var olan bilgilerin hatırlanmasına imkân verir. Doğru bilgi bir anlamda kişinin akıl yürütmeleri ile
doğurtulur.

23

1. ÜNİTE

Bu yöntem, günümüzde Sokratik Yöntem (maiotik yöntem) olarak bilinmektedir ( Şekil 1.1).

Karşı taraftan
verilen
cevaplar için
kanıt sunması
istenir.

Soru
sorulur.

Kanıtları desteklemeyen istisna
örnekler sunulur.

Sunulan
örneklerin
tekrar gözden
geçirilmesi
istenir.

Sorgulamaya
karşı görüş
geçersiz
kılınana kadar
devam edilir.

Karşı tarafın
doğru bilgiyi
görmesi
sağlanır.

Şekil 1.1: Sokratik Yöntem

Uygulama
Değer alanına yönelik bazı sorular aşağıda verilmiştir. Bu soruları sınıfta Sokratik Yöntem’le
tartışınız. Tartışma sürecinde savunulan ve geçersiz kılınan görüşleri aşağıda boş bırakılan yerlere
nedenleriyle birlikte yazınız.

İddia

Adalet nedir?

1. Adalet güçlünün işine gelendir.
2. Güçlü kimseler, nüfuzlu ya da zengin
kimselerdir. Gücün cazibesi tesirlidir.
3. Yetkili kimseler gücünü çıkarlarına
göre kullanır.
İddia
4. Otoriter ve zorba olan, çatışmayı
durduracak ve dağılan insanları ateşin
etrafında toplayacaktır. Daha zorba
İddia
olan diğerinin ateşine su katana kadar
bu durum devam eder.
5. Güçlü olan gücünü kaybedecek sonunda güç el değiştirecektir.
6. Yani adalet, güçlü güçsüz herkes için
zorunludur diyorsun? Peki. Onlar adaleti nerede arayacaklar?
İddia

İddia

24

1. Adalet güçlünün değil haklının
yanındadır.
2. Bir ülkede güçlü ve yetkin kimseler,
yasalardan ayrılmayan yargıçlardır.
3. Büyük ve nüfuzlu kişilerin Karşı
çıkarlarıİddia
nın çatıştığı zamanlarda neler olacak
düşündün mü? Bu durum nasıl sona
erecek peki?
Karşıolanın
İddia
4. Bu durumda eskiden güç sahibi
durumu ne olacak?
5. Akıllı bir kimse bilir ki bir gün güçlü
güçten düşer ya da kendinden daha
güçlüsü karşısına dikilir. Öyle bir gün
gelir, güçlü dediğin kimseler de adaleti
arzu eder.
6. Doğruluktan ayrılmayan yargıçlarda
arayacaklar çünkü onlar adaleti sağlayacak olan tek yetkin kimselerdir.
Karşı İddia

Sabır nedir?
PLATON VE ARİSTOTELES’İN VARLIK, BİLGİ VE DEĞER ANLAYIŞLARI
Felsefe tarihinin önde gelen filozoflarından
Platon ve Aristoteles’i çağın diğer filozoflarından
ayıran temel fark, felsefenin bütün alanlarına yönelik görüşleri belli bir sistemde sunmaları ve felsefe
alanında yazılı eserler bırakmalarıdır (Görsel 1.6).
Platon ve Aristoteles, çeşitli tartışmaların ana
problemlerini tespit etmiş ve onlara yönelik tutarlı görüşler ileri sürmüştür. Bütüncül felsefelerinden
dolayı felsefe tarihinin ilk sistem filozofları olarak nitelendirilirler.Platon, görüşleriyle idealizmin
Aristoteles de realizmin öncüsü olarak kendilerinden sonra gelen filozoflara ilham vermiş ve yol gösterici olmuştur.
