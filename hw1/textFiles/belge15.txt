1. Ünite HÜCRE BÖLÜNMELERI

Telofaz II
Telofaz II, mayoz bölünmenin son evresidir. Bu evrede
kutuplara çekilen kromozomların etrafında çekirdek zarı
oluşur. Hücre, iki çekirdekli hâle gelir. Her bir çekirdeğin
içerisinde tam bir haploit (n) kromozom takımı yer alır. İğ
iplikleri kaybolur.
Telofaz II ile eş zamanlı olarak ya da peşi sıra
sitoplazma bölünmesi başlar. Sitoplazma hayvan
hücrelerinde boğumlanarak, bitki hücrelerinde ara
plak oluşturarak bölünür. Sitoplazma bölünmesinin
tamamlanmasıyla haploit (n) kromozom sayısına sahip
dört hücre oluşur.

Görsel 1.47. Telofaz II

okan okula gidiyor

Uygulama Bölünmekte olan bir hücreyle ilgili hangi olayların gözlemlenmesi hücrenin
kesinlikle mayoz geçirdiğini gösterir?
Çözüm Mayoz’a özgü olaylar;
• Parça değişimi,
• Metafaz I’de homolog kromozomların hücrenin ekvatarol düzleminde
çift sıra âlinde dizilmesi,
• Anafaz I’de homolog kromozomların birbirinden ayrılması,
• Telofaz I sonunda kromozom sayısı yarıya inmiş iki hücre oluşması,
• Telofaz II sonunda kromozom sayısı yarıya inmiş dört hücrenin
oluşması.
Bu olaylardan herhangi birinin gözlemlenmesi hücrenin mayoz geçirdiği
anlamına gelir.

Mayoz ile diploit (2n) kromozom sayısına sahip bir hücreden dört tane haploit (n)
kromozomlu hücre oluşur. Bu hücreler bazı değişikliklere uğrayarak üreme hücrelerine
(gamet) dönüşür. Gametlerin bölünme yetenekleri yoktur ancak iki gametin birleşmesiyle
oluşan zigot bölünme yeteneğine sahiptir.
Bir türün bireyleri arasındaki genetik çeşitlilik ve tür içinde kromozom sayısının sabit
kalması mayoz ile sağlanır.
Mayozda, profaz I evresinde gerçekleşen parça değişimi olayı yeni gen kombinasyonlarının
oluşmasını sağlar. Böylece genetik çeşitlilik sağlanır. Ayrıca anafaz I’de, homolog
kromozomların birbirinden ayrılarak kutuplara rastgele çekilmesi de genetik çeşitliliğe katkı
sağlar. Böylece mayoz sayesinde genetik bakımdan farklı olan çok sayıda gamet oluşur.

33

Biyoloji 3

Mitoz ve Mayoz’un genel özellikleri tablodaki gibidir.
Mitoz
Vücut hücrelerinde görülür.
Sonucunda iki hücre oluşur.
Kromozom sayısı değişmez.
Oluşan hücrelerin genetik yapısı ana
hücreyle aynıdır.
Çok hücrelilerde büyüme, gelişme ve
yaraların onarılmasını sağlar.
Kromozomlar arasında parça değişimi
(cross-over) olmaz.
Genetik çeşitlilik sağlanmaz.

Mayoz
Üreme ana hücrelerinde görülür.
Sonucunda dört hücre oluşur.
Kromozom sayısı yarıya iner.
Oluşan hücrelerin genetik yapısı ana
hücreden farklıdır.
Eşeyli üreyen canlılarda eşey hücrelerinin
(gamet) oluşmasını sağlar.
Kromozomlar arasında parça değişimi
(cross-over) olur.
Genetik çeşitlilik sağlanır.

Mitozun ve mayozun evrelerinde gerçekleşen olayların karşılaştırılması şemadaki gibidir.

Mitoz

Mayoz

Görsel 1.48. Mitoz ve Mayozun karşılaştırılması.

34

1. Ünite HÜCRE BÖLÜNMELERI

2.1.2. Eşeyli Üreme
Eşeyli üremede dişi ve erkek olmak üzere iki ata birey vardır. Ataların her biri farklı
genetik yapıda gametler (üreme hücresi) üretir. Dişi ve erkek bireyden gelen bu gametlerin
birleşmesiyle oluşan üreme şekline eşeyli üreme denir.
Bitkiler âleminden tohumlu bitkiler eşeyli üreme ile çoğalır.

Çam ağacı

Papatya

Gül
Görsel 1.49. Çam ağacı, papatya, gül gibi tohumlu bitkilerde eşeyli üreme görülür.

Halkalı solucanlar, yumuşakçalar, eklem bacaklılar ve derisi dikenliler gibi omurgasız
hayvanlar da eşeyli üreme ile çoğalır.

Toprak solucanı

Deniz kestanesi

Ahtapot

Görsel 1.50.
Toprak solucanı,
ahtopot, deniz
kestanesi ve
örümcek gibi
omurgasız
hayvanlarda eşeyli
üreme görülür.

Örümcek

35

Biyoloji 3

Omurgalı hayvanların (balıklar, kurbağalar, sürüngenler, kuşlar ve memeliler) tamamı
eşeyli üreme ile çoğalır.

Balık

Kurbağa

Yılan

Kuş

Yarasa

Görsel 1.51. Balık, kurbağa, yılan, kuş ve yarasa gibi omurgalı
hayvanların tamamı eşeyli üreme ile çoğalır.

36

1. Ünite HÜCRE BÖLÜNMELERI

Eşeyli üreme mayoz ve döllenme
olmak üzere iki önemli olaya dayanır.
Mayoz ile farklı genetik yapıda
gametler oluşur. Döllenme ile de dişi
ve erkek bireyden gelen gametler
birleşerek zigotu, zigotta gelişerek yeni
bireyi oluşturur. Oluşan bu yeni birey
hem anneden hem babadan gelen
genetik özellikleri taşır. Eşeyli üremede
farklı iki ataya ait genetik özelliklerin
yeni bireyde ortaya çıkması tür içi
çeşitliliğe katkı sağlar. Bu da türün
değişen çevre koşullarına uyum şansını
artırır. Değişen çevre koşullarına uyum
sağlayan tür varlığını sürdürür.

Görsel 1.52. Eşeyli üreme mayoz ve döllenme olmak
üzere iki önemli olaya dayanır.

Görsel 1.53. Eşeyli üreme sonucu oluşan yavrular hem kardeşlerinden hem anne ve
babalarından farklı genetik özelliklere sahiptir.

Genetik çeşitliliği sağlayan eşeyli üremenin etkisiyle dünyada bulunan yaklaşık 7 milyar
insanın, tek yumurta ikizleri hariç, hiçbiri birbirine tıpatıp benzemez. Yani eşeyli üreme
sonucu oluşan yavrular hem kardeşlerinden hem anne ve babalarından farklı genetik
özelliklere sahiptir.

37

Biyoloji 3

ÖZET

1.Bölüm: Mitoz ve Eşeysiz Üreme
1.1.1. Canlılarda Hücre Bölünmesinin Gerekliliği
Hücre bölünmesinin temel nedeni, hücrenin hacim yüzey oranının (r3 / r2)
bozulmasıdır. Sitoplazma hücre zarına göre daha fazla büyüdüğü için hücre zarı besin
alışverişini, atık maddelerin atılımını ve gaz alışverişini sağlamada zorlanır. Çekirdek
de artan sitoplazma yüzünden hücreyi yönetmekte güçlük çeker. Bütün bunlar
çekirdekten bölünme emri verilmesine neden olur ve hücre bölünür.
Hücre bölünmesi çok hücreli canlılarda büyüme ve gelişmeyi, yaraların iyileşmesini
ve üreme hücrelerinin oluşmasını sağlarken, tek hücreli canlılarda çoğalmayı sağlar.

1.1.2. Mitoz
Mitoz uzun bir interfaz evresi ile kısa bir bölünme evresinden (mitotik evre)
oluşur. Bölünme evresi çekirdek bölünmesi (mitoz) ve sitoplazma bölünmesinden
(sitokinez) meydana gelir. Çekirdek bölünmesi (mitoz) profaz, metafaz, anafaz ve
telofaz aşamalarından oluşur.
İnterfaz evresinde hücre büyür. Bölünme için gerekli olan protein, enzim, RNA ve
ATP sentezi artar. DNA kendini eşler. Ribozom, mitokondri, kloroplast ve golgi aygıtı
gibi sitoplazmik organellerin sayısı artarken hayvan hücresinde bulunan sentrozom
organeli de kendini eşleyerek sayısını ikiye çıkarır.
Profazda DNA’nın kendini eşlemesiyle oluşan kardeş kromatitler kısalıp kalınlaşarak
kromozom hâlini alır. Sentrozomlar hücrenin zıt kutuplarına çekilerek aralarında iğ
iplikleri oluşur. Oluşan iğ iplikleri kromozomlara tutunur. Profazın sonuna doğru
çekirdek zarı, çekirdekçik ve endoplazmik retikulum erimeye başlar.
Metafazda kromozomlar hücrenin ekvator bölgesinde bir düzlem üzerinde tek sıra
halinde dizilir. Kromozomların mikroskopta en belirgin olarak görüldüğü evredir.
Anafazda iğ ipliklerinin boyları kısalır. Böylece iğ ipliklerine tutulu olan kardeş
kromatitler birbirinden ayrılarak zıt kutuplara çekilir. Anafaz sırasında hücre hafifçe
uzar. Anafazın sonunda hücrenin her iki kutbu da eşit sayıda kromozom takımına
sahip olur. Kromozomların kutuplara ulaşmasıyla anafaz sona erer.
Telofazda kromozomlar hücrenin zıt kutuplarına ulaştıktan sonra iğ iplikleri
kaybolur. Çekirdek zarı yeniden oluşur, çekirdekçik belirginleşir. Bu sırada sitoplazma
bölünmesi (sitokinez) başlar. Sitoplazma hayvan hücrelerinde boğumlanarak bitki
hücrelerinde orta lamel oluşturarak bölünür.

38

1. Ünite HÜCRE BÖLÜNMELERI

1.1.3. Eşeysiz Üreme
Eşeysiz üremenin temeli mitoza dayanır. Ana birey mitozla çoğalarak yeni bireyler
meydana getirir. Oluşan bu yeni bireyler ana bireyle aynı genetik yapıya sahiptir. Eşeysiz
üreme çeşitleri; bölünerek üreme, tomurcuklanma ile üreme, sporla üreme, rejenerasyon
ile üreme, partenonenez ve bitkilerde vejetatif üreme şeklindedir. Eşeysiz üreme
tekniklerinden olan çelikle ve soğanla üreme, tohumla üremeye göre kısa zamanda daha
çok ve daha kaliteli bitkiler yetiştirmeyi sağladığı için tarımsal üretimde sıkça kullanılır.

2.Bölüm: Mayoz ve Eşeyli Üreme
2.1.1. Mayoz
Mayoz ile eşeyli üreyen canlılar üreme hücrelerini (gamet) oluşturur. Mayoz
geçirecek olan hücre interfaz denilen uzun bir hazırlık evresi geçirir. İnterfazdan
sonra Mayoz I ve Mayoz II olarak adlandırılan iki bölünme evresi gerçekleşir. Mayoz
tamamlandıktan sonra dört tane üreme hücresi oluşur.
İnterfaz evresi üreme ana hücresinin bölünme için hazırlık yaptığı evredir. Bu evrede
üreme ana hücresi büyür, bölünme için gerekli olan proteinleri üretir, DNA kendini
eşler, ATP ve RNA sentezi artar. Ayrıca hayvan hücrelerinde sentrozom eşlenir. Tüm
bu hazırlıklarla hücre bölünmeye hazır hâle gelir. İnterfazdan sonra sırasıyla Mayoz I
ve Mayoz II adı verilen iki bölünme gerçekleşir.
Mayoz I interfazdan hemen sonra başlar. Mayoz I’in evreleri; Profaz I, Metafaz I,
Anafaz I ve Telofaz I‘dir
Profaz I’de homolog kromozomlar yan yana gelerek kardeş olmayan kromatitleri
arasında parça değişimi olur. Bu olaya cross-over (parça değişimi) denir. Parça
değişimi ile genetik çeşitlilik sağlanır. Profaz I’in sonunda çekirdek zarı parçalanır,
çekirdekçik yok olur. Sentrozomlar birbirlerinden uzaklaşarak iğ ipliklerini oluşturur.
Kromozomlar iğ ipliklerine tutunur.
Metafaz I’de homolog kromozomlar (tetratlar) hücrenin ekvatoral düzleminde
düzgün bir şekilde iki sıra hâlinde dizilir. Metafaz I kromozomların en belirgin olarak
gözlendiği evredir.
Anafaz I’de iğ ipliklerinin kısalmasıyla homolog kromozomlar zıt kutuplara
çekilerek birbirinden ayrılır. Böylece oluşacak hücrelerdeki kromozom sayısı yarıya
iner. Homolog kromozomların hangisinin hangi kutba gideceğinin rastgele olması ve
parça değişimi olayı gametlerdeki genetik çeşitliliğe katkı sağlar.

39

Biyoloji 3

Telofaz I’de birbirinden ayrılarak kutuplara çekilmiş olan kromozomların etrafında
çekirdek zarı oluşur. İğ iplikleri kaybolur. Bu evrenin sonuna doğru sitokinez
(sitoplazma bölünmesi) başlar. Sitokinez mitozda olduğu gibi hayvan hücrelerinde
boğumlanma, bitki hücrelerinde ara plak oluşumu şeklinde gerçekleşir. Mayoz I
sonunda n kromozomlu iki hücre oluşur.
Mayoz II ana hatlarıyla mitoza benzer. Mayoz I sonunda oluşan haploit (n)
kromozomlu hücreler bu evrede tekrar bölünerek n kromozomlu 4 tane hücre
oluşturur.
Profaz II’de çekirdek zarı eriyerek kaybolur. Kromatin iplik hâlinde olan genetik
madde kısalıp kalınlaşarak belirgin hâle gelir. Sentrozomlar zıt kutuplara giderken
aralarında iğ iplikleri oluşmaya başlar. İğ iplikleri kromozomlara tutunur.
Metafaz II’de kromozomlar hücrenin ekvator düzlemine dizilir. Kromozomları
oluşturan kardeş kromatitler genetik açıdan birbirinin aynı olabileceği gibi profaz
I’de gerçekleşen parça değişiminden dolayı birbirinden farklı da olabilir. Metafaz I’de
kromozomlar hücrenin ekvator düzleminde iki sıra hâlinde dizilirken metafaz II’de tek
sıra halinde dizilir.
Anafaz II’de iğ ipliklerinin kısalmasıyla kardeş kromatitler birbirinden ayrılır ve
zıt kutuplara doğru çekilir. Zıt kutuplara çekilen her bir kardeş kromatit kromozom
adını alır.
Telofaz II’de kutuplara çekilen kromozomların etrafında çekirdek zarı oluşur. İğ
iplikleri kaybolur. Bu evrenin sonuna doğru sitokinez (sitoplazma bölünmesi) başlar.
Sitokinez hayvan hücrelerinde boğumlanma, bitki hücrelerinde ara plak oluşumu
şeklinde gerçekleşir. Mayoz II sonunda n kromozomlu dört hücre oluşur. Bu hücreler
bazı değişikliklere uğrayarak üreme hücrelerine (gamet) dönüşür. Gametlerin bölünme
yetenekleri yoktur ancak iki gametin birleşmesiyle oluşan zigot bölünme yeteneğine
sahiptir.

