1. Beşerî sistemler deyince ne anlıyorsunuz?
2. Geçmişten günümüze gelinceye kadar yerleşmelerin kurulduğu yerlerdeki
ortak özellikler neler olabilir?

1.1 YERLEŞMELERİN GELİŞİMİ
İnsanoğlu var olduğu günden bugüne gelinceye kadar barınma, en temel ihtiyaçlar
arasında olmuştur. Önceleri avcılık toplayıcılık ile geçinen insanların ilk yerleşmeleri
de geçici olmuştur. Doğa koşullarının uygun olduğu alanları yaşamak için tercih
etmişler. Özellikle su kaynaklarının çevresi yerleşim yeri olarak seçilmiştir. Ağaç
kovukları, kaya oyukları ve yer altı mağaralarını barınak olarak kullanmışlardır.
Besin kaynakları azalınca başka yerlere göç ederek yerleşme faaliyetini
sürdürmüşlerdir. Daha sonra toprağı işlemeyi öğrenmiş tarım yapmaya başlamış ve
yerleşik hayata geçmişlerdir. Çevredeki çeşitli malzemeleri (ağaç, taş, toprak)
kullanarak evlerini inşa etmişlerdir. Yerleşme yerlerinin seçiminde iklim koşulları ve
yüzey şekilleri en etkili faktörler olarak karşımıza çıkar. Sıcaklık değerlerinin çok
yüksek ya da çok düşük olduğu sahalar yerleşme açısından seyrek sahalar iken,
ılıman iklim sahaları yerleşmeye daha müsaittir.

Orta Asya Türk
Çin Uygarlığı
Uygarlığı
Anadolu
Hint Uygarlığı
Maya Uygarlığı

Mısır Uygarlığı

İnka Uygarlığı

Harita 1.1 İlk Yerleşim Yerleri

12

Görsel 1.1 İnka Antik Kenti

Su kaynaklarına yakınlık, verimli topraklar, yerleşilecek alan seçiminde etkili olan
diğer bir faktördür. Orta Amerika, And Dağları, Nil Vadisi, Mezopotamya, Sarı Irmak
ve çevresi ile İndus Vadisi İlk Çağ yerleşmelerinin kurulduğu önemli merkezlerdir.
Yerleşik hayata geçtikten sonra nüfus miktarı hızla artmış ve konut ihtiyacı ortaya
çıkmıştır. Zamanla önce köyler sonra kasabalar ve daha sonra da şehirler kurulmuştur. Tarım ve hayvancılık ile elde ettikleri ürünleri kullanarak takas yolu ile ticarete de
adım atmışlardır. Ticaretin gelişmesi ticaret şehirlerini, denizciliğin gelişmesi ile liman
şehirlerini, inançlardaki farklılıklar ise dinî şehirleri ortaya çıkarmıştır.

1.1.1 Geçmişten Günümüze Yerleşmeler
Dönem adı

Taş Devri

Önemli yerleşim
merkezlerinin adı
Kabataş, Yontma Taş ve Cilalı Taş
Karain, Beldibi, BelDevri olarak üçe ayrılır. Bu dönemler- başı, Öküzini, Kumbude insanlar göçebe hâlinde yaşamışlar- cağı Mağaraları.
dır. Avcılık ve toplayıcılık temel geçim
kaynakları olmuştur. Barınakları kaya
oyukları ve mağaralar olmuştur. Çakmaktaşı ve obsidiyeni kullanarak kesici,
delici, kazıyıcı özelliği olan aletler yapmışlardır. Cilalı Taş Devri’nin sonuna
doğru tarım yapmayı öğrenmişler ve
göçebe hayatı yavaş yavaş terk etmişlerdir.

Yerleşme özellikleri

13

Maden Devri

İlk Çağ
Yerleşmeleri

Orta Çağ
Yerleşmeleri

Bu dönemde altın, gümüş, bakır
gibi ekonomik değeri yüksek olan
madenler işlenmeye başlamıştır.
Köylerin nüfusu artmış ve gelişerek
kentlere dönmüştür. Bu dönemdeki
evlerin yapı malzemesi çoğunlukla
kerpiçtir. Böylece ilk şehir devletleri
kurulmaya başlanmış, şehirlerin
birleşmesi ile , ilk devletler kurulmaya
başlanmıştır.
İlkçağ uygarlıklarına daha çok Asya
Akdeniz Havzası ve Orta Doğu topraklarında rastlanır. Yerleşmeler daha çok
su kaynaklarının bulunduğu verimli tarım alanlarının çevresine kurulmuştur.
Özellikle site adı verilen şehir devletlerine rastlanır. Ur sitesi dünyada bilinen
ilk şehir sitesidir. Devrin sonlarına
doğru büyük imparatorluklar
kurulmuştur.

Mezopotamya,
Çin, Mısır

Mezopotamya Bölgesi, Mısır’da Nil Vadisi ve etrafı, Gediz ve
Büyük Menderes etrafı,
Doğu Anadolu, Çorum, Ege Havzası

Bu döneme hâkim olan uygarlık Roma
Uygarlığı’ dır. Deniz ve kara yollarının
gelişmesi bu çağdaki Roma İmparatorluğu sınırları içindeki şehir yerleşmelerinin de büyümesine neden olmuştur.
Roma, Atina, İsHatta Roma artan nüfusu ile önemli bir
tanbul, Bağdat, Kyoto,
yönetim, ticaret, kültür ve iletişim merŞangay ve Pekin önemli
kezi hâline gelmiştir.
merkezlerdir.
Bu döneme damgasını vuran diğer
devletler Selçuklu ve Osmanlılardır.
1071 Malazgirt Savaşı’ ndan sonra Anadolu’ da Türk nüfusu artmıştır.

14

Selçuklular zamanında yeni şehirler
kurulmamış daha çok eski yapılar onarılmıştır. Kırsal yerlerde evler kerpiçten
yapılırken kentlerde binalar daha çok
taştan yapılmıştır. Sadece evler değil
köprüler, kervansaraylar, medreseler şehirleri süsleyen önemli yapılar hâline
gelmiştir.

Yakın Çağ
Yerleşmeleri
(Modern)

Osmanlı ve Selçuklu
zamanında ise Konya,
Kayseri, İzmir, Samsun
ve Trabzon önemli yerleşim merkezi hâline
gelmiştir.

Yakın dönemimizde yerleşmeler artan nüfusla iyice büyüyerek bir sanayi,
ticaret ve hizmet merkezleri hâline gelmiştir. Evlerin yapımında beton kullanılırken çelik gövdeli binalara da rastlanır.
Tablo 1.1 Çağlara Göre Yerleşme Özellikleri

1.Uygulama
Aşağıda verilen görsellerdeki yapıların ait olduğu dönemleri yazınız.

Karain Mağarası
.........................................

Roma Antik Tiyatrosu
.........................................

Harran Harabeleri
.........................................

Tokyo (Japonya)
.........................................

Kayseri Hatuniye Camii
.........................................

Mısır Piramitleri
.........................................

15

1.1.2 Yerleşmelerin Yer Seçiminde ve Gelişiminde Etkili Olan Faktörler
A. Doğal (Fizikî) Faktörler
Yerleşmelerin yer seçiminde etkili olan fizikî faktörleri altı başlık altında toplayabiliriz:
1. Yer Şekilleri: Yeryüzü şekilleri denildiğinde akla
ilk gelen dağların uzanış doğrultusu, eğim, bakı ve yükselti durumudur.
Dağların uzanış doğrultusunu ülkemizden yola çıkarak açıklayabiliriz. Yurdumuzda Karadeniz bölgesinde
dağlar, doğu-batı doğrultusunda kıyıya paralel uzanır. Bu durum kıyı ile iç kesimler
arasında ulaşımı zorlaştırdığı gibi kıyının nemli havasının iç kesimlere sokulmasını da
engeller. Bunun beşerî coğrafya açısından etkilerine baktığımızda nüfus, kıyıda yoğun
iken, kıyı gerisinde daha seyrektir. Arazideki eğimin artması ulaşımı, yerleşmeyi ve
tarımı kısıtlar. Düz alanlarda yerleşme dokusu toplu iken arazi eğiminin arttığı yamaçlarda yerleşmeler dağınıktır. Ülkemizde dağların güney yamaçlarının, kuzey yamaçlarından daha sıcak olması bu yamaçları yerleşmeye daha elverişli hale getirmiştir.
Yükseltinin iklim koşulları üzerine olan etkisine Dünya’ dan örnek verecek olursak;

Görsel 1.2 Yer Şekilleri

✓ Asya Kıtası’nda; Himalayalar, Hindukuş Dağları, Karanlık Dağları,
✓ Avrupa Kıtası’nda; Ural Dağları, Alp Dağları
✓ Kuzey Amerika Kıtası’nda; Kayalık Dağları,
✓ Güney Amerika’ da; And Dağları’nın yüksek kesimlerinde yerleşmeler azdır.
2. İklim Koşulları: Yağış ve sıcaklığın uygun olduğu yerler, hem sık nüfuslu hem de
yoğun yerleşim alanlarıdır. Orta Kuşak bu anlamda nüfusun ve yerleşmenin en yoğun
olduğu alanlardır. Tropikal alandaki iklime bakıldığında alçak yerlerde yerleşmelerin

Görsel 1.3 İklim Koşulları

16

seyrek görülür çünkü hava sıcak ve nem oranı yüksektir. Bu durum doğal bitki örtüsünün gür ormanlar olarak ortaya çıkmasının başlıca nedenidir. Balta girmemiş bu
ormanlık sahalarda yerleşme yeri açmak tarımsal faaliyet yapmak çok güçtür. Onun
için insanlar daha yüksek yerleri yerleşme alanı olarak seçerler. Buna karşılık soğuk
kutupsal iklimin etkili olduğu yerlerde (İskandinav Yarımadası, Grönland Adası,
İzlanda ve kalıcı karların bulunduğu dağların yüksek yerlerinde) yerleşmelerin
olmadığı ya da çok az olduğu görülür. Tıpkı bu alanlar gibi çöl sahaları da yerleşmeye
müsait olmayan kurak yerlerdir. Yağışın yetersiz olması etrafın kumullarla çevrili
bulunması tarımı ve hayvancılık faaliyetlerini imkânsız hâle getirir.
Ülkemizdeki iklim koşulları, yerleşmelerin sınırını ve dağılışını belirleyen en
önemli faktördür. Doğu Anadolu bölgesi gibi kış sıcaklıklarının düşük olduğu
yerlerde ve dağların yüksek kesimlerinde yerleşme sayısı azdır. Güneydoğu Anadolu
ile İç Anadolu’ da yazın kuraklığın hissedilir olması nedeniyle nüfus ve yerleşmelere
su kenarlarında rastlanır. Ege, Akdeniz, Marmara, Karadeniz'in sahil alanlarında
yerleşme sayısı artar. Taşeli Platosu, Menteşe Yöresi ve Hakkâri Yöresi yağış
miktarının çok olduğu yerel alanlardır ancak elverişsiz yer şekilleri bu alanlarda
yerleşme ve nüfuslanmayı kısıtlamaktadır.
3. Su Kaynakları: Dünya’ da ve Türkiye’ de ilk yerleşim alanlarının kurulduğu yerler su kaynaklarının etrafıdır. Su canlılar için vazgeçilmez bir unsurdur. Su kaynaklarından; içme suyu, temizlikte, ulaşımda, tarımda ve
enerji üretiminde faydalanırız. Bu nedenle geçmişten
günümüze gelinceye kadar su kaynaklarının etrafı yerleşmelerin sık ve yoğun olduğu alanlar olarak kalmıştır.
4. Toprak Yapısı: Yerleşim yeri olarak kullanılacak
arazinin sahip olduğu jeolojik özellikler arazideki maden
varlığı ile yakından ilişkilidir. Maden rezervinin çok olduğu bu sahalarda yerleşme dokusu sıklaşır. Yine toprak
yapısının verimli olması yerleşmeyi doğrudan etkileyen
bir başka doğal unsurdur. Örneğin; Çukurova’nın alüvyon tabanlı bir ova olması bu alanda endüstriyel tarımı
geliştirmiştir. Tarımın gelişmesi sanayi ve iş olanaklarını arttırmış ve bütün bunların sonucunda Çukurova sık
yerleşim alanı hâline gelmiştir. Tuz Gölü ve çevresinde
ise yağış azlığı topraktaki tuz oranını arttırmış gün geç-

17

Görsel 1.4 Su Kaynakları

Görsel 1.5.Toprak Yapısı

tikçe çoraklaşan topraklarda tarım faaliyetleri kısıtlanmış ve nüfusun başka bölgelere
göç ederek yerleşme dokusunun seyrekleşmesine neden olmuştur.
5. Bataklık Alanlar: Bataklık, sazlık gibi sahalarda suların birikmesinden dolayı
toprağın içindeki oksijen azalır. Bataklık alanların kendine has bitki florası vardır.
Bu floranın artıkları tabanda birikerek organik maddeleri oluşturur. Böylece bataklık
alanlarda verimlik artar ancak bazı bataklıklar tuzlu ve alkali bir yapıya sahiptir. Bu tip
bataklık sahalarına tuzlu bataklıklar denir. Her ne şekilde olursa olsun bataklık alanlar yerleşmeye müsait olmayan sahalardır. Bu alanların üzerinde ekonomik faaliyetler
yapılamaz.
B. Beşerî Faktörler
İnsanın doğa üzerinde yaptığı her faaliyet beşerî faktörler arasında yer alır. Beşerî
faktörler ile fiziki faktörler arasındaki uyum, yerleşmelerin dağılışına, tipine ve dokusuna etki eder. Beşerî faktörleri şu şekilde sıralayabiliriz:
1.Tarımsal Faaliyetler: Tarımsal faaliyetler ve hayvancılığın nüfus ve yerleşmenin
dağılışına olan etkilerine baktığımızda bu faaliyetlerin yoğun olarak yapıldığı yerlerde
yerleşme dokusu ve nüfus sıktır. Özellikle sulak verimli arazilerin bulunduğu ovalarda
yerleşmeler yoğun olarak karşımıza çıkar. Dünya’ da Nil Vadisi, Mezopotamya Bölgesi, İndus ve Ganj Nehirleri' ni; Türkiye’ de ise Çukurova, Adapazarı Ovası ve Bakırçay
Ovasını örnek olarak verebiliriz.
2. Ulaşım, Sanayi ve Ticaret: Ulaşımın geliştiği yerlerde sanayi faaliyetleri de gelişme göstermektedir. Sanayinin gelişmesi ticareti, doğal olarak da nüfus ve yerleşmenin
yapısını değiştirmektedir. Dünyada ve ülkemizdeki birçok şehirde bu üç unsur yerleşme yapısının nasıl olacağı hakkında bilgi verir. İstanbul, İzmir, Mersin ve Bursa şehirleri hem ulaşım hem ticaret hem de sanayinin geliştiği şehirlerimizdendir.
3. Turizm: Turizm faaliyeti denilince akla ilk gelen yaz turizmidir. Güneşlenme süresinin ve sahil şeridinin uzun olduğu kıyılarda turizm sektörü gelişir. Dolayısıyla bu
alanlarda nüfus ve yerleşme dokusunun sık olduğu gözlenir. Akdeniz kıyıları, Maldiv
Adaları, Dubai sahillerini örnek olarak verebiliriz.
4. Enerji Kaynakları ve Madencilik: Madenlerin kullanım alanı yaygınlaştıkça
madenciliğe bağlı sektörel büyümeler de artmıştır. Maden yataklarının bulunduğu
yerleşmelerde tarımsal faaliyetler geri planda kalır. Özellikle kömür, petrol, demir gibi
ticari değeri yüksek olan madenlerin çıkarım alanlarında yerleşmeler sayıca fazladır.
Almanya’nın Ruhr Bölgesi ile ülkemizdeki Zonguldak ili örnek olarak verilebilir.

