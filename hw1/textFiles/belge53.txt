Platon, yalnız MÖ 6-MS 2. yüzyıl boyunca değil
tüm zamanların en önemli filozoflarından biri olarak
kabul edilmektedir. Kimilerine göre felsefenin bütün
tartışma başlıklarını açmış, kimilerine göre ise kendinden önceki düşünürlerin (özellikle Herakleitos,
Parmenides, Protagoras ve Sokrates) fikirlerini sentezlemiştir. Platon’un felsefe tarihinin ilk sistemli
Görsel 1.6: Platon ve Aristoteles
filozofu olması; siyasetten sanata, dinden eğitime
bütün alanlarda kendi felsefesi içinde tutarlı ve bütünlükçü görüşler ortaya koymasındandır.
Platon felsefesi üzerine çalışma yapan birçok araştırmacı, Platon’u felsefeye yönlendiren adımın
siyaset olduğunu düşünmektedir. Hocası Sokrates’e yaşadığı toplumun idam hükmünü vermesi
onu bu arayışa itmiştir.
Herkes için geçerli doğrulukla ilgili değişmez bir gerçeklik arayışına giren Platon, bütün felsefesinin temelini oluşturacak fikri ortaya atacaktır. Bu değişmez gerçeklik alanı, idealar dünyasıdır.
Platon’un gerçekliğe yönelik düşünceleri idealar kuramı olarak ifade edilmiştir.
Platon’un Varlık Anlayışı
Platon öncesi filozoflarda varlığa yönelik düşünceler varlığın değişimi konusunda farklılık göstermektedir. Platon, varlığın değişimini kabul ve reddeden düşüncelerden yola çıkarak “idealar
kuramı” olarak isimlendirilen varlık anlayışını oluşturmuştur.
Platon’a göre gerçek varlık, değişmeden kalabilen olmalıdır; aksi hâlde bilgisine ulaşılamaz.
Platon’un varlık anlayışının temelinde akılla kavranabilen, değişmeyen, kendi kendinin nedeni
olan gerçek varlıklar, idealar vardır. İdealar duyusal dünyanın dışındadır. Duyusal alana bağlı olan
varlıklar ise idealardan pay alarak var olan fenomenlerdir. Bu varlıklar, ideaların yani gerçeğin
birer kopyasıdır.
Platon’un Bilgi Anlayışı
Platon, bilgi anlayışını oluştururken varlık anlayışından yola çıkar. Gerçek varlığın yani ideanın
bilgisiyle sadece bir yansıma olan fenomenlerin bilgisini ayırmıştır. İdeaların bilgisi, idealar dünyasından akıl yoluyla edinilir. Akıl bu bilgiye ulaşmak için idealara, ideaların bilgisinin olduğu kendi
içine dönmelidir. Bu kendine dönüş bir tür anımsamadır. Platon’a göre ideaların bilgisi doğuştan zihinde hazır bulunur. Platon, bu bilgilere episteme demektedir. Bu düşünceye ruhun ölümsüzlüğü
fikriyle ulaşır. Ruh, doğum ve ölümle idealar ve fenomenler dünyasına gidip gelmektedir. Bu gidiş
ve gelişlerde idealar dünyasında görülenler fenomenlerin ışıltısında unutulmaktadır. Platon’un bilgi anlayışında fenomenlere yönelik bilgiler, gerçek bilgi olarak kabul edilmez. Fenomenler, insanda
sadece sanı ve tahminler oluşturur.

25

1. ÜNİTE

Yer altında, mağaramsı bir yer
içinde insanlar çocukluklarından
beri ayak ve boyunlarından zincire vurulmuş bir mahpus olarak
yaşar. Kımıldayamaz ve burunlarının ucundan başka bir yeri
göremezler. Yüksek bir yerde
yakılmış ateş arkalarında parıldar. Mahpuslarla ateş arasındaki
yolda başka insanlar, ellerinde
tahtadan yapılmış kuklalar taşır.
Mahpuslar, bu kuklaların karşılarındaki mağaranın duvarına
yansıyan gölgelerini görüp bunları gerçek zanneder. Gerçek,
Görsel 1.7: Platon’un mağara benzetmesi
mahpuslar için nesnelerin gölgelerinden başka bir şey olamaz (Görsel 1.7). Platon’un varlık anlayışına göre gölgeler fenomenleri,
kuklalar ise ideaları sembolize eder. İnsanların duyularla elde ettiği fenomenlerin bilgisini gerçek
olarak düşünmeleri yanılgıdır. Gerçek, akılla ulaşılan ideaların bilgisinden oluşur.

Uygulama
Aşağıda sinema salonu görseli verilmiştir (Görsel 1.8). Platon’un mağara benzetmesi ile günümüz sinema salonlarını karşılaştırıp Tablo 1.2’deki eşleştirmeyi yapınız.
Tablo 1.2: Kavramlar

Mağara Kavramları

Sinema Salonu
Kavramları

Mahkûmlar

...........................

Ateş

............................

Duvardaki gölgeler

............................

Görsel 1.8: Sinema salonu

Platon’un Değer Anlayışı
Felsefede değer kavramı; etik, siyaset ve sanat gibi alanların dahil olduğu bir adlandırmadır.
Platon’un etik, siyaset ve sanat anlayışları; bilgi anlayışında olduğu gibi varlık anlayışıyla şekillenir.
Platon’un gerçek varlıklar olarak nitelendirdiği ideaların en üstünde iyi ideası bulunur. Platon
ahlak anlayışını bu doğrultuda oluşturur. Platon’a göre ahlakın kaynağı mutluluktur ve mutluluğa
iyi ideasına ulaşmaya çalışmakla varılır. İyi ideasına ulaşmak için onun bilgisini ortaya çıkarmak;
bunun içinse erdemli, adil ve doğru olmak gereklidir.
Platon, siyaset felsefesi düşüncelerini insanların istek ve ihtiyaçlarının doğal olarak oluşturduğu
“devlet” düşüncesiyle açıklar. Platon’a göre devlet; insanların “iyi”, “güzel” ve “doğru” bir hayat
yaşamaları için ortaya çıkmıştır. Platon, devletin böylesi bir amacı gerçekleştirebilmesinin koşulu
olarak yöneticilerin filozof olması gerektiğini söyler. Ona göre ancak ve ancak filozoflar iyi ideasının bilgisine ulaşabilir. Filozofların erdemi bilgeliktir. Filozofların bilgece yönetimi insanların
mutlu olmasını sağlar.
Platon, sanat anlayışını da varlık anlayışına göre kurar. Ona göre sanat, gerçeğin soluk bir
kopyası olan fenomenlerin birer kopyasını yapmaya koyulursa değersiz bir ürün ortaya çıkarır. Bu
hâliyle sanat, sadece yansımanın yansımasıdır. Platon’a göre sanatçı, eserlerinde fenomenleri değil
ideaları yansıtabildiğinde mükemmelliğe ulaşır.

26

MÖ 6. Yüzyıl-MS 2. Yüzyıl Felsefesi

Aristoteles

Platon’un öğrencisi olan Aristoteles, bir diğer önemli sistem filozofudur. Aristoteles’in düşüncelerinin anlaşılması için ona iki açıdan bakılabilir. Birincisi, eserlerinde kendinden önceki filozofların düşüncelerine yer vermesi ve onların ele aldığı problemleri ayrıntılı olarak inceleyerek kendi
çözüm yollarını göstermesidir. Bu yönüyle ilk felsefe tarihçisi olarak da kabul edilen Aristoteles,
problemlere sistematik açıdan yaklaşmış ve öğretici bir dil kullanmıştır. İkincisi ise yapmış olduğu çalışmalarıyla felsefenin dışında birçok alana (bilim, sanat vb.) katkısı ve günümüze etkisidir. Özellikle 2-15. yüzyıl arasında Hristiyan ve İslam coğrafyalarındaki felsefelerin temelinde
Aristoteles’in etkisi açık olarak görülür. Onun fizik ve mantık alanındaki çalışmaları, bu dönemin
düşünce dünyasının şekillenmesinde rol oynamıştır.
İslam filozofları tarafından “ilk öğretmen” olarak da isimlendirilen Aristoteles’in eserleri Arapçaya
çevirilmiş ve yapılan çalışmalarla bilim ve felsefe alanında önemli gelişmeler sağlanmıştır.
Aristoteles’in Varlık Anlayışı
Aristoteles, varlıkların görünüşlerinin sürekli değiştiğini belirtir. Değişime uğrayan şeyin yani
maddelerin değişim süresince özlerini koruduğunu düşünür. “Gerçek varlık nedir?” sorusuna hocası Platon’un görüşlerini eleştirerek cevap verir. Platon, gerçek varlığı fenomenlerden ayrı olarak
düşünmüştür. Ona göre gerçek varlık, kendisinin adlandırdığı idealar dünyasındadır ve fenomenler, onların birer kopyasıdır. Aristoteles ise gerçek varlığın ayrı bir dünyada olmadığını düşünür ve
Platon’dan farklı olarak maddelerin özünde bulunduğunu ileri sürer. Aristoteles’e göre varlıkların
değişim içinde olması onların öz ya da tözlerinin değişmesini gerektirmez. Varlıkların özünün korunarak başka başka varlıklara dönüştüğünü savunur.
Aristoteles, değişim problemini madde ile form arasında kurduğu ilişkiyle ele alır. Ona göre
duyularla fark edilen her şey, form (biçim) kazanmış maddelerdir. her varlık bir maddenin veya
birden fazla maddenin birleşmesi sonucunda oluşmuş bir formdur. Aynı zamanda kendinden oluşan başka bir formun da maddesidir.
Aristoteles’e göre doğadaki her varlığın bir nedeni vardır. O, herhangi bir şeyin varlığını ve dünyadaki işlevini dört neden görüşüyle açıklar (Şekil 1.3).

DÖRT
NEDEN

Maddi Neden

Formel Neden

Fail Neden

Ereksel Neden

Şekil 1.3: Aristoteles, “Dört Neden Görüşü”

Maddi Neden: Bir şeyin kendisinden yapıldığı veya kendisinden meydana geldiği maddedir.
Alçıdan yapılmış bir vazonun maddi nedeni alçıdır.Lorem ipsum
Formel Neden: Bir şeyin biçimsel nedenidir. Alçının vazo görünüşünü alması formel nedendir.
Fail Neden: Hareket ettirici neden olarak da bilinen fail neden, maddenin biçim kazanmasını sağlayan nedendir. Alçının vazoya dönüşmesini sağlayan sanatçı, fail nedendir.
Ereksel Neden: Bir maddenin biçim kazanmasındaki amacını gösteren nedendir. Vazonun bir demet çiçek için biçim almasının nedeni ereksel nedendir.

27

1. ÜNİTE

Uygulama
Aşağıda Hitit Güneşi heykeli görseli verilmiştir (Görsel 1.9). Bu heykele yönelik verilmiş ifadelerin, Aristoteles’in dört neden öğretisine göre karşılıklarını yazınız.

Heykeltıraş

Güneşe Benzemesi

..................................
..................................

..................................
..................................

Hitit Medeniyetini
Temsil Etmesi

Kil

..................................
..................................

..................................
..................................
Görsel 1.9: Hitit Güneşi heykeli

Aristoteles’in Bilgi Anlayışı
Aristoteles felsefesinin sistematiğini onun bilgi anlayışı oluşturur. O, “Bütün insanlar doğal olarak
bilmek isterler.” der. Herhangi bir şeyin bilinmesini idealar kuramı görüşüyle açıklayan Platon’dan
farklı olarak Aristoteles, bilmenin duyular ve akıl yürütme yoluyla gerçekleştiğini düşünür.
Aristoteles’e göre bilinen şey, duyuları etkileyen form almış maddelerdir. İnsan, potansiyel olarak maddeleri algılar ve akıl yoluyla onların ne olduğunu anlar. Bir şeyin bilinmesi, onun nedenlerinin bilinmesidir. Bilgi; ona göre doğru tümel önermelerle tikel önermeler arasında akıl yürütmeyle kurulur, ilgili olduğu nesneyle aynıdır ve onun nedenlerinin bilgisidir.
Aristoteles’e göre bir şeyin ne olduğunu söylemek için o şeyi bir kavramla ilişkilendirmek gerekir. “Bu, bir masadır.” dendiğinde karşılaşılan nesne, masa kavramıyla tanımlanmış olur. Bu tanımlama zihinde var olan kategoriler aracılığıyla olanaklıdır. Dolayısıyla varlığın bilgisinin ona ait olan
kategorilerle bilinebileceğini belirtir.
Aristoteles’in Değer Anlayışı
Aristoteles’in ahlak görüşleri “Nikomakhos’a Etik” adlı eserinde yer alır. Nikomakhos,
Aristoteles’in oğludur ve bu eseri, Aristoteles’in ölümünden sonra oğlunun yayımlattığı söylenir.
Aristoteles, her eylemin iyiyi arzuladığını söyler ve bu iyinin ne olduğunu sorgular. Her yapılan
eylemin bir amacı olduğunu ve bunun iyi ile ilgili olduğunu belirtir. Ona göre insan bu iyi ile mutlu olur. Mutluluk, en güzel ve en hoşa gidendir. Mutluluk, “Ruhun amacıdır.” ve bu amaca uygun
davranış, erdeme uygun olan davranıştır. Dolayısıyla Aristoteles’e göre erdemin araştırılması gerekir ve bu erdemler, insan ruhunun erdemleridir. İnsanın bir özelliği olarak erdemi görür.
Aristoteles’e göre iki tür erdem vardır: düşünce ve karakter. Düşünce erdemi eğitimle, karakter erdemi de alışkanlıkla elde edilir. Karakter erdemleri çevreyle oluşan erdemlerdir. Aristoteles, insan eylemlerindeki aşırılık veya eksikliğin iyi olmadığını ve insanı mutsuz ettiğini belirtir. Ona göre erdemli
olmak bu iki uç arasında orta yolu bulmaktır. Erdemlilik eylemlerin aşırılığı ya da eksikliği nedeniyle
bozulur. Kişi, kendi iradesiyle orta yolu bulur. İnsanın erdemli olması buna bağlıdır. Aristoteles’in görüşü günümüzde altın orta olarak da bilinir (Şekil 1.4).

28

MÖ 6. Yüzyıl-MS 2. Yüzyıl Felsefesi

Delice
Atılganlık

Korkaklık

Şekil 1.4: Altın orta örneği

“Nikomakhos’a Etik” adlı eserinde ortaya koyduğu düşünceleri aynı zamanda onun siyaset ile
ilgili görüşlerine de zemin teşkil eder.
Mutluluğun yaşanması için doğru ortamın toplumsal yaşam olduğunu ileri sürer. Sosyal olmayan insanların mutlu olmadığını belirtir. Aristoteles, “İnsan, doğası gereği siyasi bir hayvandır.” sözüyle bunu anlatmak ister. Mutluluğun sırrı, toplumsal ve siyasal düzen içindedir. Devlet, yapacağı
düzenlemelerle bireylerin mutluluğunu sağlayabilir.
Aristoteles’in iyi ve erdem temelinde ahlaki davranışları açıklaması, çağdaş dünyada toplumun
bir üyesi olan insanın sorumluluklarını fark etmesi açısından önemlidir.

Uygulama
Aristoteles’in “altın orta” görüşünden hareketle boş bırakılan yerlere verilen kavramları yazınız.
cömertlik, sorumluluk, dengeli olma, cesaret, bilgelik
Eylemin Eksikliği

Altın Orta

Eylemin Aşırılığı

Korkaklık

.......................................

Delice atılganlık

Güdümlü olma

.......................................

Asilik

Cimrilik

.......................................

Savurganlık

Vurdumduymazlık

.......................................

Aşırı kaygılılık

Cahillik

.......................................

Bilgiçlik

29

1. ÜNİTE

1.3. MÖ 6. YÜZYIL-MS 2. YÜZYIL FİLOZOFLARININ
FELSEFİ GÖRÜŞLERİNİN ANALİZİ
MÖ 6-MS 2. yüzyıl felsefi döneminde yapılan felsefe tartışmalarını daha iyi anlamak için aşağıda
o döneme ait metinler verilmiştir. Bunlara yönelik hazırlanmış metin analizi uygulamalarını yapınız.

Metin Analizi
Aşağıdaki metni okuyup metinden hareketle verilen soruları cevaplayınız.
ÜSTÜN ERDEM
Birinci Bölüm (Öğrenmek)
Filozof Tsang dedi ki (IV): “Her gün kendimi üç nokta üzerinde yoklarım. Başkaları için bir
iş görürken acaba onlara bağlı mıyım? Arkadaşlarla konuşurken içten miyim? Derslerden yeterli
derecede bilgi edinebildim mi?”
Üstat dedi ki (VII): “Bir bilgin ağırbaşlı değilse ona karşı saygı gösterilmez. Onun bilgisi de
sağlam değildir.”, “Bağlılığı ve içtenliği birinci planda tut.”, “Kendine uygun olmayan kimselerle
arkadaşlık etme.”, “Yanlışlarını düzeltmekten korkma.”
Dördüncü Bölüm (Komşulara Karşı Erdemli Olmak)
Üstat dedi ki (II): “Erdemli olmayan kimseler (…) sıkıntıya ve eğlenceye karşı koyamazlar.”
Üstat dedi ki (III): “İstenç (irade), erdemin üzerine kurulursa nefret uyandırıcı davranışlar
olmaz.”
Üstat dedi ki (IX): “Büyük ve üstün insan, erdemi; küçük insansa rahatını düşünür.”
On İkinci Bölüm (Yen Yüan)
Chung-kung: “Üstün erdem”i sordu.
Üstat yanıt verdi (II): “Ülke dışına çıktığında herkese sanki büyük bir konuğu kabul ediyormuşsun gibi davran. Sanki bir kurban töreninde görevliymişsin gibi halkına hizmet et. Kendine
yapılmasını istemediğin şeyleri başkasına yapma. Gerek ülkende gerekse ailende kendine karşı bir
yakınmada bulunulmasına yol açma.”
Konfüçyüs, İdeal Bir İnsan ve Topluma Dair Konuşmalar

1- Metinde kırmızıyla yazılmış kavramlarla ne anlatılmak istenmiştir?

2- Metinde altı çizili bölümde vurgulanmak istenen düşünce nedir? Açıklayınız.

3- İnsanın çıkarını düşünmesi, Konfüçyüs’ün ahlak görüşleri açısından ne gibi sonuçlar

doğurmaktadır? Değerlendiriniz.
