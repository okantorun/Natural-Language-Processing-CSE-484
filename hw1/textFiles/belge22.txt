Tabloda verilen yerlerin yerleşme açısından durumunu işaretleyerek
nedenini yazınız.
Yer adı

Sık

And Dağları
Grönland Adası
Maldivler
İstanbul
Mısır
Ruhr Bölgesi
İzlanda
Büyük Sahra
Londra
Bursa
İspanya
Yağmur Ormanları
Kongo Havzası
Sıdney (Avustralya)
Taşeli Platosu
Indus Vadisi
Nil Vadisi
Sarı Irmak
Gobi Çölü
Zonguldak
Alaska
Toros Dağları’nın
Güney yamaçları

19

Seyrek

Nedeni

✓

Yükselti

1.2 YERLEŞME DOKULARI VE YERLEŞME TIPLERI
Yerleşme

Kırsal Yerleşme

Kentsel Yerleşme

Şekil 1.1 Yerleşme Şekilleri

Yerleşmelerin sınıflandırılmasında kullanılan temel ölçütler, yerleşme yerindeki
ekonomik faaliyetler ve yerleşmenin nüfus durumudur. Bu kriterlere göre
yerleşmeleri iki gruba ayılır:
a) Kırsal yerleşmeler
b) Kentsel yerleşmeler
1.2.1 Kırsal Yerleşmeler
Kır yerleşmeleri, tarım ve hayvancılık faaliyetlerinin bir arada yapıldığı yerlerdir.
Hatta bazı kır yerleşmelerinde tarım, bazılarında hayvancılık öne çıkmaktadır. Kır yerleşmeleri nüfus sayıları bakımından az olan yerlerdir. Kır yerleşmeleri kendi arasında
köy yerleşmeleri, köy altı yerleşmeleri ve kasabalar olarak sınıflandırılır. Bu yerleşmeler, nüfus yapılarına, kuruldukları yere, yerleşme planlarına ve ekonomik işlevlerine
göre de ayrıca sınıflandırılır.
Yerleşme Tipleri
1. Nüfus Büyüklüğüne Göre Yerleşmeler
a. Kasabalar: Köy yerleşmeleri ile şehir yerleşmeleri arasında ki yerleşmelerdir. Kasabalar fonksiyonel olarak şehirler kadar gelişmiş yerler değildir ancak köy yerleşmelerine göre daha gelişmiştir. Kasabaların bünyesinde belediye teşkilatı bulunur.

21

Nüfus yapılarına göre sınıflandırma yapılırsa nüfusu 2000 -20000 arasında olan yerleşmelerdir. Ayrıca kasaba yerleşmeleri de tıpkı şehir yerleşmeleri gibi fonksiyonlarına
göre ayrılır. Örneğin; tarım kasabaları, ticaret kasabaları, hizmet kasabaları, endüstri
kasabaları gibi
b. Köyler: Köy, idari birimlerin en alt basamağıdır.
Coğrafi anlamda köy, sınırları belli olan ve bu sınırlar
içinde toplu ya da dağınık hâlde meskenlerden oluşan
tarımsal faaliyetlerin daha çok yapıldığı, seçimlerle iş başına gelen muhtar ve ihtiyar heyeti tarafından yönetilen
idari ünitelerdir.
Ülkemizdeki köy yerleşmelerinin yapısı bölgeden bölgeye farklılık arz eder. Yer şekillerinin engebeli olduğu
Görsel 1.6.Karadeniz Dağ Köyü
dağlık alanlarda meskenler birbirinden uzaktır. Bu durumda birkaç mahalle bir araya gelerek köyleri oluşturur ancak genel olarak ülkemizde köyler akarsu boylarında dağ ile ovanın birleştiği etek kısımlarında, sulak ovaların
etrafında toplanmıştır. Köylerin yerleşme dokuları ile köylerde yapılan ekonomik faaliyetler arasında sıkı bir bağ vardır. Ekonomisi tarıma dayalı olan köylerde toplu yerleşme dokusu görülürken hayvancılığın baskın olduğu köylerde ise dağınık yerleşme
vardır. Örneğin; Karadeniz bölgesi ile Akdeniz bölgesi karşılaştırıldığında, Karadeniz
bölgesinde arazinin engebeli olması, bitki örtüsünün gür ormanlardan oluşması, tarım
olanaklarının kısıtlanmasına ve köylerin dağınık hâlde kurulmasına sebep olmuştur.
Toroslar’ da ise köy yerleşmeleri kıyıdan uzak dağ eteklerinde ve karstik düzlüklerde
(polye, uvala gibi) toplu olarak kurulmuştur.
Köy yerleşmelerinin toplu ya da dağınık olmasında etkili olan faktörler şunlardır:
✓ Yer şekilleri
✓Su kaynakları
✓ Tarım alanları
✓ Tarımın yapılış şekli
Genel olarak köy yerleşmelerine bakıldığında bazı ortak yanların olduğu da gözlemlenir. Köyün merası, köyün camisi ya da köy evi denilen mekânlar, köyün koruluk
ya da orman alanları ortak sahalardır.
c. Köy Altı Yerleşmeler: Köyden daha küçük olan tek ev ve eklentileri şeklinde
olabileceği gibi birden fazla evin ve eklentinin bulunduğu yerleşmelerdir. Köy altı yer-

22

leşmelerde toplam nüfus, köy nüfusunun altındadır.
Köy Altı Yerleşmelerinin ortaya çıkma nedenleri:
✓ Ekonomik sebepler
✓ Aileler arası sorunlar
✓ Tarım alanlarının yetersiz ve parçalı olması.
Köy altı yerleşmelerin ortak özellikleri:

Görsel 1.7.Oba Yerleşmesi

✓ Geçici veya devamlı yerleşmelerdir.
✓ Özel mülkiyettir.
✓ Tarım ve hayvancılıkla geçinirler.
✓ İleri zamanda köy ve şehir yerleşmeleri hâlini alırlar.

✓Yapılan ekonomik faaliyet türüne göre veya bulunduğu bölgelere göre isim alırlar.
Köyden küçük olan bu yerleşmeler geçici ya da sürekli olma durumlarına göre sınıflandırılır. Yayla, kom, ağıl, dam, dalyan yerleşmeleri geçici olan belli mevsimlerde nüfusun barındığı yerleşmelerdir. Çiftlik, mahalle, mezra ve divan ise sürekli yerleşmeler
arasındadır ancak geçici yerleşmeler zamanla sürekli yerleşmeler hâline gelebilir.
2. Yerleşme Planlarına Göre Yerleşmeler
Yerleşme tiplerinin ortaya çıkmasında doğal faktörler etkilidir. Doğal faktörler
özellikle kırsal yerlerdeki yerleşme planını etkiler. Buna göre değerlendirildiğinde
yerleşme merkezi dediğimiz yerleşme çekirdeği bir yolun etrafında ise buna yol boyu
yerleşme; demir yolu, su kanalı ya da akarsu vadisi boyunca uzanıyorsa hat boyu
yerleşme; genellikle yolların çevresinde uzanan bir özellik gösteriyorsa ışınsal
yerleşme; arazide engebenin az olduğu düz sahalardaki yerleşmelere dairesel
yerleşme denir. Yerleşme çekirdeklerinin plansız birbirine yakın olarak
konumlandığı yerleşmelere iseküme planlı yerleşme adı verilir.

Yol boyu
yerleşme

Hat boyu
yerleşme

Işınsal planlı
yerleşme

Dairesel planlı
yerleşme

Şekil 1.3 Planına Göre Yerleşme Tipleri

23

Küme planlı
yerleşme

3. Dokularına Göre Yerleşmeler
a. Toplu Yerleşmeler: Evlerin birbirine yakın olarak
kurulduğu yerleşmelere toplu yerleşme denir. Toplu
yerleşmelerin ortaya çıkmasında su kaynaklarına yakın
olma isteği başlıca nedenler arasındadır. Bunun dışında
toprakların fazla olduğu yerlerde insanlar tarım arazisi
üzerine değil, yakınındaki dağ yamaçlarına toplanırlar.
Görsel 1.8 Toplu Yerleşim
Önemli ulaşım yollarının etrafında toplu yerleşme modeline rastlanır. Türkiye’ de toplu yerleşmeler çoğunlukla su kaynaklarına yakın yerlerde bulunurken transit yolların etrafında da toplu yerleşmelere rastlanır. Örneğin
İstanbul-Adapazarı arasındaki yerleşmeler ulaşım güzergâhlarına yakın yerlerde kurulmuştur. İç Anadolu bölgesi gibi yarı kurak sahalarda ise köyleri dağ yamacındaki
pınarların etrafında ya da akarsu boylarında görmekteyiz.
b. Dağınık Yerleşmeler: Tek ev ve eklentilerden ibaret olan bu tip yerleşmeler,
tarımsal toprakların sınırlı olduğu dağlık araziler ve eğimin fazla olduğu alanlarda
yaygınlık gösterir. Ülkemizde Doğu Karadeniz bölümünde evler bazen tek bazen de
yamaca serpilmiş hâlde dağınık olarak bulunur. Bu bölümdeki dağınık yerleşmenin
sebebi arazi koşullarının dağlık olmasıdır. Dağınık yerleşme tipine dünyadan örnek
verecek olursak ABD’de Hamlet adı verilen çiftlik yerleşmeleridir. Bu yerleşmeler beş
altı evden oluşur.

Görsel 1.9.Dağınık Yerleşim

24

4. Kuruldukları Yere Göre Yerleşmeler
Kırsal yerleşmeler kuruldukları yerlere göre de isim
alırlar. Fiziki koşulların farklılığı bu yerleşmelerin ortaya
çıkmasında en önemli faktördür. Akarsu kenarlarında,
dağ eteğinde, vadi tabanlarında, ormana yakın yerlerde,
deniz ve göl kenarları ile taban suyu olan ovalarda kırsal
yerleşmeler görülür.
5. Ekonomik Yapılarına Göre Yerleşmeler
Görsel 1.10 .Dağ Eteği Yerleşim
Kırsal yerleşmelerde hâkim ekonomik faaliyetin türüne göre yapılan sınıflandırmadır. Kırsal yerleşmeler tarım, hayvancılık, turizm, madencilik, balıkçılık, ormancılık gibi faaliyetlere göre ayrılır. Örneğin, Ankara ilinin
Pursaklar ilçesine bağlı olan Yeşilova (Sirkeli) köyü tarım ve hayvancılığın yapıldığı
aynı zamanda mesire yeri olarak da öne çıkan kırsal yerleşmedir.

1.2.2 Kentsel Yerleşmeler
Kentler üzerinde yaşayan insanların temel ihtiyaçlarını karşılayan başka yerlere
fazlaca ihtiyaç duymayan çeşitli, fonksiyonel özelliği olan, nüfusu 2.000’in üzerindeki
yerleşmelerdir. Bütün şehir yerleşmelerinde belediye örgütleri bulunur. Ayrıca
itfaiye, temizlik ve zabıta teşkilatı da yer almaktadır. Şehirlerde trafiği düzenleyen
işaret ve lambalar düzenli bir şekilde yerleştirilir. Alt yapı hizmetlerinde aksamalar
olsa bile köylere göre daha düzenlidir. Bununla beraber şehirler hizmet sektörünün
geliştiği çeşitlendiği mekânlardır. Şehirlerde esnaf ve zanaatkarın çok olması iş yeri
sayısının fazla olmasından kaynaklandığı görülür. Bu aynı zamanda şehirlerdeki
ekonomik hayatı canlandırır. Bütün bu sayılanların bir arada bulunduğu
yerleşmelere kent ya da şehir diyebiliriz.

ŞEHIR YERLEŞMESI

Şehirlerde sınıflandırma iki kritere göre yapılır:

Nüfus Miktarına Göre

İşlevlerine Göre

küçük şehir, orta büyüklükte şehir,
büyük şehir, metropolitan şehir
turizm şehri, kültürel şehir, sanayi şehri,
maden şehri, idari şehir, dinî şehir

Şekil 1.4 Şehir yerleşmeleri sınıflandırması

25

1. Nüfus Yapılarına Göre Şehirler
a. Küçük Şehirler: Nüfusu 2.000 ile 100.000 arasında olan yerler
Örneğin;Ardahan (98.335), Bayburt (90.154)
b. Orta büyüklükteki Şehirler: Nüfusu 100.001 ile 200.000 arasında olan yerler
Örneğin; Çankırı (183.880), Gümüşhane (172.034)
c. Büyük Şehirler: Nüfusu 200.001 ile 1.000.000 arasında olan yerler
Örneğin;Kırıkkale (356.050), Çanakkale (519.793)
d. Metropolitan Şehirler: Nüfusu 1.000.001 dan fazla olan yerler
Örneğin; İstanbul (14.804.116), İzmir (4.223.541), Ankara (5.346.518)
2. Fonksiyonlarına (İşlevlerine) Göre Şehirler
Şehirler fonksiyonlarına göre ayırılırken idari, askerî, maden, ticari, kültürel, liman,
tarım şehirleri gibi özelliklerine uygun olarak sınıflandırılırlar. Bu sınıflandırmada
esas olan, o şehrin ağır basan özelliğidir. Tarımın yaygın olarak yapıldığı şehirlere tarım şehri denilirken madenciliğin öne çıktığı şehirlere de maden şehri denir. Bazı şehirlerde ise birden fazla özellik öne çıkabilir. Örneğin, İstanbul hem ticaret hem sanayi
hem de turistik değerleri olan bir şehirdir.
a. İdari Şehirler: Şehrin gelişiminde yönetim merkezi
olması etkilidir. Türkiye için Ankara, ABD için Washington, Hindistan için Yeni Delhi’yi örnek verebiliriz. Bu
şehirlerin büyüyüp gelişmesi başkent olmasından kaynaklıdır. Resmî kurum ve kuruluşların merkezleri, bakanlıklar, elçilikler bu şehirlerde bulunur.
Görsel 1.12 Ankara

b. Kültürel Şehirler: Bilim-sanat etkinliklerinin canlı
olduğu, üniversitelerin bulunduğu, kongre ve festivallerin düzenlendiği ve tarihî zenginliklere sahip şehirlerdir.
İstanbul, Ankara, İzmir, Bursa, Konya bu tip şehirlere
örnek verilebilir.

Görsel 1.13 İstanbul

26

c. Askerî Şehirler: Şehrin gelişmesinde askerî birliklerin etkili olduğu yerlerdir. Askerî okullar, garnizonlar,
kışlaların varlığı şehrin öne çıkan özelliğidir. Malatya,
Çorlu, Erzincan, Eskişehir bu tip şehirler arasındadır.

Görsel 1.14 Eskişehir Havacılık Üssü

d. Maden Şehirleri: Önemli maden yataklarının bulunduğu ve çıkarıldığı yerleşim yerleridir. Zonguldak,
Afyon, Manisa (Soma) maden şehirlerine örnek olarak
verilebilir.

Görsel 1.15 Zonguldak maden ocağı

e. Sanayi Şehirleri: Sanayi tesislerinin çok olduğu şehirlerdir. Bu tip kentlerde sanayiye paralel olarak ulaşım,
ticaret, eğitim gibi diğer sektörlerde gelişmiştir. Kocaeli,
Gaziantep, İstanbul, Adana bu tip şehirlere örnek olarak
verilebilir.
f. Turizm şehirleri: Yaz turizmi, kış turizmi, dağ turizmi, botanik turizm, doğal güzellikler turizmi gibi faaliyetlerin öne çıktığı şehirlerdir. Venedik, Barcelona,
New York, Bodrum, Nevşehir turizm şehirlerine örnek
teşkil eder.

Görsel 1.16 Kocaeli Sanayi Bölgesi

Görsel 1.17 Bodrum

27

g. Liman Şehirleri: Kıyı ile ard bölgesi arasındaki
ulaşımın geliştiği şehirlerdir. Avrupadaki Rotterdam limanı, ülkemizde ise Hon-Kong, Beyrut, Marsilya
Limanlarını örnek olarak verebiliriz.

Görsel 1.18 Mersin Limanı

h. Tarım ve Hayvancılık Şehirleri: Verimli ovaların
olduğu sulak alanlarda endüstriyel tarım öne çıkar. Bu
tip yerleşim yerlerine ise tarımsal fonksiyonu olan şehirler denir. Adana, Sakarya, Samsun (Bafra ve Çarşamba)
örnek olarak verilebilir. Kars, Erzurum, Artvin gibi şehirlerde ise tarım kısıtlı olduğu için hayvancılık fonksiyonu baskındır.

Görsel 1.19 Kars
Bilgi Kutusu

Bir yerleşim merkezinin özellikle liman şehirlerinde toplanan malların
dağıtıldığı doğal çevre koşullarına art bölge ya da hinterlant denir. Hinterlandın geniş ya da dar olması fiziki yapı ile alakalıdır. Limanın bulunduğu
alan ile sanayi tesisleri, yer altı kaynakları ve tarım alanlarının bulunduğu
alan arasındaki genişlik ne kadar fazla ise art bölge o kadar geniş demektir. Dağların kıyıya paralel uzanması yer şekillerinin sarp ve geçişlerin zor
sağlanması liman ile art bölge arasındaki alanın daralmasına ve limanın iç
bölgelerle olan bağlantısının kopmasına neden olur. Ülkemizden örnek verecek olursak İzmir Limanı’nın art bölgesi Trabzon Limanı’ndan daha geniş
olması İzmir Limanı’na bir ihracat limanı olma özelliğini kazandırmıştır.
İstanbul, İzmir, Mersin, Samsun, İskenderun gibi limanların art bölgeleri
geniştir. Sinop Limanı, Trabzon Limanı gibi art bölgesi dar olan limanlar
maalesef az gelişmiş limanlarımızdır.
