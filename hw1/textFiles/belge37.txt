edebî eserin varlığı bunun en önemli göstergesidir. Tarihi bir olay, tarih açısından olduğu
kadar edebiyat için de önemli bir kaynak olabilir. Buna en güzel örnek seyahatnamelerdir.
Yine insanlığın karanlık dönemine ışık tutan destanlar da tarihin kaynakları arasında yer
alır. Örneğin; “Oğuz Kağan Destanı” incelenirken o dönemin tarihi ile ilgili önemli bilgilere ulaşılır. Bu eserler, aynı zamanda tarihçilerin bilgi almak için başvurdukları önemli
kaynaklardandır. Bu örnekler de gösteriyor ki edebiyatla tarih arasında birçok bakımdan
yakın bir ilgi bulunmaktadır.
Edebiyat-toplum bilimi (sosyoloji) ilişkisi: Edebî türler içinde roman, hikâye,
tiyatro vb. türlerin çoğunlukla insan ilişkilerine yöneldiği bilinmektedir. İnsan
topluluklarının yapısı, gelişmesi olaylar karşısında tepki ve tutumları ise toplum
biliminin alanına girmektedir.
Dolayısıyla edebiyat bize toplum hayatındaki dalgalanmaları, gelişme ve olgunlaşmayı göstermektedir. Yazarların kaleme aldıkları eserler aracılığı ile toplumların sosyal
yapıları, kültürel gelişimlerinin yanında, bir toplumun değişim ve gelişimleri hakkında
ipuçları elde etmekteyiz. Toplum bilimini öğrenmeden bu türlerde edebî eser yazmak çok
zordur.
Edebiyat-psikoloji ilişkisi: Psikoloji, insanın bireysel oluş ve olgularını ele alırken
bunun diğer bireylerle olan ilişkiler düzlemini de sorgular. Bir edebî eserin içinde yer alan
bütün unsurlar ve bu unsurların birbirleriyle bağlantılarını da ele alır. Sonuç olarak psikoloji, tek başına bir bilim alanı olmanın yanında edebiyatın da en önemli kaynaklarından
ve ilgi alanlarından biridir.
Edebiyat-felsefe ilişkisi: Edebiyatın birçok alanla ilişkisi olmakla birlikte, en etkin
ve iç içe geçmiş ilişkisi de felsefe iledir. Felsefe ve edebiyat ilişkisi iki açıdan değerlendirilebilir. Felsefe edebiyat arasındaki en temel ilişki sistemi, edebiyat kuram ve akımlarında
görülmektedir. Bununla birlikte edebî eserde ortaya konulan bir dünya ve bu dünyanın
ilişkiler sistemi sorgulanırken felsefe devreye girer. Felsefe, bu ilişkiler sisteminin neden
ve köklerini araştırır; bunları tanımlar.
Edebiyat-coğrafya ilişkisi: Her eser bir mekânın üzerinde ve o mekânın etkileri ile
kaleme alınır. Mekân söz konusu olduğunda coğrafya da devreye girer. Bu yüzden bir
edebiyat eserini, dolayısıyla edebiyatı coğrafyadan ayrı düşünmek mümkün değildir.
Edebî bir metin bilgi vermek amacıyla yazılmaz. Edebî bir metinde öncelikli amaç
güzelliktir. Bilimsel eserlerin öncelikli amacı ise bilgilendirmektir. Bir edebî eserin değişik
bilim dallarından faydalanması edebî esere bilimsel bir eser niteliği kazandırmaz. Çünkü
edebî eserde kişisel yorumlar ve kurmaca söz konusudur.

14

1. ÜNİTE

GİRİŞ

Çözümlü Örnek Soru
Ağaçların bile sıhhatine imrenerek yürürdüm. Ben de onların arasındaydım ve onların arasında büyüğüm de yoktu. Yalnız bende meçhul bir hastalık vardı, sekiz yaşımdan
beri çekiyordum. Ben de o muayene odasının ve nice muayene odalarının önünde senelerce bekledim.
Benim yanımda büyüğüm de yoktu. Yalnız başıma demir parmaklıklı kapıdan içeriye
girerdim, dokuzuncu hariciye koğuşuna doğru ağaçların bile sıhhatine imrenerek yürürdüm, camlı kapıların garip bir beyazlıkla gözlerime vuran ve içimde korku ile karışarak
yuvarlanan parıltıları arasında o dehlize girerdim ve yalnız başıma bir köşeye ilişirdim,
kımıldamazdım, susardım, beklerdim, korkudan büzülürdüm, rengimin uçtuğunu hissederdim.
Bu parçada, yazar eserini oluştururken aşağıdaki bilim dallarından hangisinden
yararlanmıştır?
A) Psikoloji

B) Tarih

C) Felsefe

D) Sosyoloji

Çözüm
Bu parçada hasta bir çocuğun iç dünyası yansıtılmıştır. Yazar, bu çocuğun ruh çözümlemesini yapar. Bu romanda psikoloji biliminden yararlanılmıştır. Psikolojik aynı
zamanda otobiyografik roman türünde yazılmış bu tür eserlerde yazarlar; yaşantılarını,
duygularını birebir yansıtmasalar da onlardan izler taşır. “9. Hariciye Koğuşu” adlı
roman edebiyat ve psikoloji arasındaki etkileşimi gösteren güzel bir örnektir. CEVAP: A

15

1. ÜNİTE

GİRİŞ

2. Metin Hazırlık
•

Sizce, günümüz okurlarının en çok sevdiği edebî tür hangisidir?

EDEBİYAT TÜRLERİ
Edebiyat türü, biçim ve öz bakımından (şekil ve muhteva) ortak kurallara göre yazılmış (veya söylenmiş) eser kümelerine takılan isimdir. Mesela: biçim ve öz bakımından
roman kurallarına uyan bütün yazılı eserler, “roman türü”nü teşkil ederler. Tür kavramı,
tabiat bilimlerinden alınmıştır. Adı geçen bilimde, soy ve nitelikçe birbirine benzeyen
bitki ve hayvan kümelerine tür denmektedir.
Batı edebiyatlarında 19. yüzyıl başlarına kadar edebî tür sayısı azdı. Nesirde nutuk,
roman, tarih, tenkid, mektup adlarıyla beş, nazımda ise lirik, epik, dramatik, didaktik diye
dört edebiyat türü sayılıyordu.
Bugün biz, o klasik tasnife bağlı değiliz. Eskiden edebî sayılmayan birçok tür çağımızda sanat çerçevesine alınmıştır. 20. yüzyıl başından beri, toplu edebiyat çığırları devrinin
kapanması ve şahsî çığırlar açılması, yepyeni türlerin doğuşunu sağlamıştır. Milletlerarası
kültür ilişkilerinin çoğalması, bu yeni türleri dünyaya yaymıştır. Basın ve yayın araçlarının artması da başka türlerin doğuşunu sağlamıştır. Öte yandan bugünkü edebiyatlarda
tür kavramı oldukça bulanmış, türler birbirine karışmıştır. Hikâye ile röportaj, deneme;
hatta şiirle masal, felsefe arasında benzemeye varan yaklaşmalar görülmektedir. Bununla
birlikte yerleşmiş diyebileceğimiz edebiyat türleri üç bölümde toplanabilir:
1.

Sözlü Edebiyat Türleri

2. Nazım Türleri
3. Nesir Türleri
16

1. ÜNİTE

GİRİŞ

Tekrar önemle belirtmek istediğimiz nokta: edebiyat türü ile anlatım yolu kavramlarının birbirlerinden ayrılması gerektiğidir.
Aynı edebiyat türü içinde (mesela roman) tasvir, tahkiye, söyleşme, hitap gibi anlatım
yollarının hepsi bulunabilir. Çünkü tasvir bir tür değil ifade ediş tarzıdır.
Ahmet KABAKLI, Türk Edebiyatı

						

Metinde Geçen Kelime ve Kelime Grupları
Anlamını bilemediğiniz kelime ve kelime gruplarının anlamını metnin bağlamından
hareketle tahmin ediniz veya sözlüklerden yararlanarak belirleyiniz.
Bilgi Kutusu
Metin, kelimesi bir kitabın içindeki kısımları, başlı başına tek bir konuyu, makaleyi
veya birkaç paragraftan oluşan ve bir ana fikre sahip olan yazıları anlatmak için kullanılır.
Metin Türleri
Edebiyat eserlerinin biçimlerine, teknik özelliklerine ve konularına göre ayrıldığı çeşitlere “tür” denir. Metin türleri, değişmeyen yazı kalıpları değildir. Toplumlarda zamanla
kendini gösteren değişiklikler, yeni ihtiyaçların ortaya çıkması, bunların edebiyata yansıması da yeni türlerin doğmasına yol açmıştır. Sözgelimi, İlk Çağ edebiyatında şiir, tiyatro
gibi sadece birkaç tür varken daha sonraki dönemlerde hikâye, roman türleri doğmuş;
gazetelerin yaygınlaşmasından sonra da makale, fıkra gibi türler ortaya çıkmıştır.
Her metnin kendine özgü anlamı, yazılış amacı, anlatım biçimi, dili ve yapısı vardır.
Bazı metinler öğretmeyi, bazıları düşündürmeyi, bazıları da sezdirip duygulandırmayı
amaçlar. Metinler bu özelliklerine göre sınıflandırılır.
1.
2.

1.
2.
3.

Sanat Metinleri
Coşku ve heyecan dile getiren metinler (şiir)
Olay çevresinde gelişen metinler
a. Göstermeye bağlı metinler (trajedi, komedi, dram; Karagöz, meddah, orta oyunu)
b. Anlatmaya bağlı metinler (fabl, masal, halk hikâyesi, roman)
Öğretici Metinler
Kişisel hayatı konu alan metinler (mektup, günlük, anı, biyografi, otobiyografi, gezi
yazısı)
Gazete çevresinde gelişen metinler (eleştiri, makale, deneme, fıkra, haber metni,
sohbet)
Felsefi metinler

4. Tarihî metinler
5. Bilimsel metinler
17

1. ÜNİTE

GİRİŞ

Edebî metinler, bir dilin imkânlarıyla birtakım estetik uyarımlara yol açarak insanı
etkileyen, insanda güzel duygu, düşünce ve hayaller uyandıran yazılı ya da sözlü olarak
oluşturulan, edebî değer taşıyan ve yüksek bir haberleşme kuran metinlerdir. Edebî metinler, bir şairin veya yazarın kaleminden çıkmış edebî değerine sahip, bireysel ya da anonim olan şiir, hikâye, roman, tiyatro metinleri, masal, halk hikâyesi gibi metinlerdir. Her
edebî metin, kelimelerle oluşturulan konuyu ele alışı, şekil özellikleri vb. bakımından orijinal bir yanı olan sanat eseridir. Mutlaka kendisinden önce kaleme alınmış ve söylenmiş
diğer edebî eserlerden farklı bir yanı olmalıdır.
Öğretici metinler, okuyucuya bilgi vermek, onun düşünce ve kanaatlerini değiştirmek veya kuvvetlendirmek amacıyla kaleme alınan metinlerdir. Bu tür metinlerde amaç
okuyucuyu bir konuda aydınlatmak ve bilgi vermektir. Bu yüzden de öğretici metinlerde
genel olarak açıklayıcı ve tartışmacı anlatım ile tanımlama, tanık gösterme, örnekleme,
sayısal veriler kullanma gibi düşünceyi geliştirme yollarına başvurulur.
Edebî Metinlerin Özellikleri

•

•

Öğretici Metinlerin Özellikleri

Muhatabında estetik heyecan (gü- •
zellik duygusu) uyandırır. Doğrudan
bilgilendirme amacı taşımaz.
•
Günlük dilden farklı edebî bir dile
sahiptir. Kelimeler yan ve mecaz an- •
lamlarıyla kullanılır.

•

Ferdî, tek ve biricik eserlerdir.

•

Edebî metni oluşturan birimler bütün içerisinde anlam kazanır.
•
Çok anlamlılık söz konusudur.
•

•
•

Anlatıcı öznel bir tutum izler.

•

•

•

Estetik bir kaygıyla yazılır. Sanatlı
mecazlı anlatıma başvurulur.

•

Özel bir iletişim aracıdır. Yaratıldığı •
dili konuşan topluluğun yaşamış ol- •
duğu duygusal ve düşünsel gelişmeleri yansıtır ve kültür taşıyıcısıdır.

•

Gerçeğimsi (kurmaca) bir yapıya sahiptir.

18
