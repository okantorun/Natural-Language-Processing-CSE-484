YORUMLAYALIM

Orta Çağ Avrupası’nda; XI. yüzyıldan itibaren kültürel, ekonomik, toplumsal ve siyasi alanlarda art arda hareketlenmeler
başlamıştır. Bilimsel ve teknik ilerlemeler, coğrafi
keşifler ve gelişen ticari faaliyetler Avrupa’da nüfusu
artırmıştır. Bu süreçte yaşanan gelişmelerden ilki
İstanbul’un Fethi olmuştur. Fetihte kullanılan topların önemini çabucak fark eden krallar, Avrupa’da
soylulara boyun eğdirmek ve merkezî krallıklarını
güçlendirmek için bu yeni silahı kullanmıştır. Böylece feodalizmden mutlakiyete doğru bir dönüşüm
yaşanmaya başlamıştır. Gutenberg’in taşınabilir harflerle baskı yapan matbaayı (Görsel 1.22) geliştirmesi
diğer süreçleri hızlandırdığı gibi bilginin nüfuz etme
alanını genişletmiş ve merkezden uzak bölgelerin
yönetimini de kolaylaştırmıştır. Afrika’nın etrafının
dolaşılması ve Yeni Dünya’nın keşfi ile denizci devletler; Asya, Afrika ve Amerika’da ticaret ve sömürge
faaliyetlerine girişmiştir. Luther’le başlayan süreçte
İngiltere ve İsveç gibi ülkeler, Roma’dan ayrılarak
kendi ulusal kiliselerini kurmaya başlamıştır. Yaşanan kanlı din savaşları merkezî devletlerin gücünü
artırmış ve sekülerleşmeye giden süreçte kilisenin
dünyevi gücü azalmıştır. Krallar, savaşların yol açtığı sıkıntılar
yüzünden sıkı vergi politikaları uygulamak zorunda kalmış
ve modern akılcı bir yönetim oluşturmuşlardır.
Michael G. Roskin (Amerikalı Siyaset Bilimci),
Çağdaş Devlet Sistemleri, s.4’ten düzenlenmiştir.

Modern devletlerin ortaya çıkmasında Avrupa’da yaşanan hangi
gelişmeler etkili olmuştur?
28

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

1.4. XVII VE XVIII. YÜZYILLARDA OSMANLI DEVLETİ’NDE VE
AVRUPA’DA DENİZCİLİK FAALİYETLERİ
“Sömürgecilik, bir devletin kendi sınırları dışında kalan genelde deniz aşırı toprakları askeri müdahale başta olmak üzere
çeşitli yollarla ele geçirmesi ve orada hakimiyet kurup yerli
toplumlar üzerinde siyasi, iktisadi ve kültürel alanlarda üstünlük
sağlayarak bunların her türlü imkanlarını kendi menfaati için
yağmalamasıdır.”

TARTIŞALIM

Sömürgeciliğe maruz kalan toplumların, günümüzde yaşadıkları
sorunlar neler olabilir?
Sömürgecilik Hızlanıyor
İspanya, Portekiz, Hollanda, Fransa ve İngiltere gibi Avrupalı güçler,
XVII. yüzyılın başından itibaren uyguladıkları stratejilerle denizlerde küresel ölçekli ticari ve askerî faaliyetlere girişti.
Coğrafi Keşifler sonucunda Portekizliler ve İspanyollar yeni yerler
ve deniz yolları keşfederek sömürgeler oluşturdu (Görsel 1.23).
İspanya, Amerika kıtasındaki sömürgecilik faaliyetleriyle XVI.
yüzyılın sonunda dünyanın en
zengin ülkelerinden biri oldu.
Ancak İspanya ve Portekiz’in
kurduğu sömürge imparatorlukları uzun yaşamadı. Çünkü bu
imparatorlukların topraklarına
XVII. yüzyıl başlarından itibaren
yeni sömürge devletleri olarak
yükselen İngiltere ve Hollanda
el koymaya başladı. Portekiz ve
İspanya ile başlayan daha sonra
İngiltere, Hollanda ve Fransa ile
devam eden sömürgecilik faaliyetleri; Uzak Doğu’da Hindistan,
Endonezya, Çin ve bu bölgede yer alan yüzlerce adayı sömürge
hâline getirdi.

Görsel 1.23
Avrupalılar Yeni Dünya’da
(İllüstrasyon, Uber Land Und Meer
Dergisi, Almanya)

İspanyolların Amerika’ya ve Portekizlilerin Hint Okyanusu'na yaptığı keşifler daha ileri düzeyde denizcilik faaliyetlerinin gerekliliğini
ortaya çıkarmıştı. Bu nedenle XVI. yüzyılda İngiltere, Hollanda ve
Fransa gibi deniz güçleri, okyanuslardaki faaliyetlerini sürdürmek
ve geliştirmek için büyük paralar harcamaya başladı. Nitekim XVI.
yüzyıl sonunda iyi silahlanmış ve ekonomik yönden desteklenmiş okyanus denizciliği, Avrupa siyaseti üzerinde büyük bir etki
meydana getirdi.
İspanya’yı XVI. yüzyıl sonunda ağır bir mağlubiyete uğratan İngiltere, İspanya’nın deniz hâkimiyetine son verdi. Bir ada devleti
olmasının sağladığı avantajla hızlı bir şekilde dünya ticaretine
açılan İngiltere, XVII. yüzyılda İngiliz Doğu Hindistan Şirketi’ni
kurarak İngiliz sömürgeciliğinin ilk ciddi temelini attı.
29

1. ÜNİTE

Görsel 1.24
Avrupalı devletlerin
Hindistan ticareti
(Tablo, William The Elder Daniell,
1805-1810, Ulusal Denizcilik Müzesi,
Londra/İngiltere)

XVI. yüzyıl sonunda denizaşırı ülkelere açılmak için büyük çaba
harcayan Hollanda ise İspanyol ve Portekiz sömürgelerine saldırılar düzenlemeye başladı. Bu faaliyetler kapsamında Hollanda,
XVII. yüzyıl başlarında Hollanda Doğu Hindistan Şirketi’ni kurdu.
Bu şirket sayesinde Hollandalılar, Ümit Burnu’ndan Doğu Hint
adalarının ucuna kadar uzanan bölgede büyük bir sömürge imparatorluğu meydana getirdi. Böylece Hollanda ticari ve mali gücü
ile kısa zamanda Avrupa'nın önde gelen devletlerinden biri oldu.
Dönemin diğer bir deniz gücü olan Fransa, XVI. yüzyılda siyasi
istikrarını sağlayarak sanayisini ve özellikle de deniz ticaretini
güçlendirdi. Ardından denizaşırı bölgelerde yayılma faaliyetlerine
girişen Fransa, Amerika kıtasına açılarak zenginliğini artırmaya
çalıştı.
İngiliz ve Hollanda Şirketleri Okyanuslarda
İngiliz Doğu Hindistan Şirketi, İngiliz tüccarlar tarafından
1600’de kuruldu. İngiliz kralının da desteklediği bu şirketin
amacı Portekiz ve İspanya’nın tekelinde bulunan Uzak Doğu
ve Hindistan baharat ticaretinden pay almaktı (Görsel 1.24).
Bu şirket aynı zamanda askerî güce de sahip olup Kızıldeniz,
Basra Körfezi ve Japonya’ya seferler düzenlemiştir. Zamanla
dünyanın en büyük ticaret organizasyonlarından biri olan
bu şirket, İngiliz sömürgeciliğinin Asya’daki temsilcisi hâline
gelmiştir.

YORUMLAYALIM

Hollanda Doğu Hindistan Şirketi ise 1602’de kuruldu. Bu şirkete Hollanda hükûmeti tarafından Ümit Burnu ile Macellan
Boğazı arasında kalan bölgede ticaret yapma hakkı tanındı.
Şirket; askerî amaçlı birlikler bulundurmak, gerektiğinde
Hollanda adına savaş açmak, kaleler inşa etmek ve Asya’daki
mahallî hükümdarlarla antlaşmalar imzalamak gibi bağımsız
bir devletin sahip olduğu yetkilerle donatılmıştı.
Abdülkadir Özcan, “İngiliz Doğu Hindistan Şirketi”, s.294-295;
İsmail H. Göksoy, “Hollanda”, s.226-227’den düzenlenmiştir.

Ticari amaçlarla kurulan şirketlere, askerî yetkiler verilmesinin
nedenleri neler olabilir?
Okyanuslarda hâkimiyet kurmak isteyen Avrupalı deniz güçleri
arasında, kıyasıya mücadeleler yaşandı. Hollanda, XVII. yüzyıl başlarında Amerika kıtasında da sömürgeler elde etmek için Portekiz ve
30

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

İngiltere ile savaştı. XVII. yüzyıl ortalarına doğru
dünyanın en büyük deniz ticaret filosuna sahip olan Hollanda, dünyanın her yerinde ticaret
yapmaya başladı. Bu durum İngilizleri tedirgin
etti ve sömürge rekabeti nedeniyle XVII. yüzyıl
sonlarına kadar İngiltere-Hollanda Savaşları
yaşandı (Görsel 1.25). Bu savaşlar sonucunda
Hollanda bazı kolonilerini İngilizlere kaptırdı ve
Hollanda'nın okyanuslardaki gücü zayıfladı. Hem
Amerika’da hem de Asya’da yayılmaya devam
eden İngiltere, XVIII. yüzyılın ikinci yarısında Kuzey Amerika’daki
Fransız sömürgelerini de ele geçirdi. Böylece İngiltere, denizlerdeki üstünlüğünü ve sömürgeciliğini pekiştirmiş oldu (Harita 1.4).

Görsel 1.25
İngiltere-Hollanda Deniz Savaşları
(Tablo, röprodüksiyon, 1652-1654,
Ulusal Denizcilik Müzesi, Londra)

XVIII. yüzyılda okyanuslardaki mücadeleler haricinde Akdeniz’de
de üstünlük mücadelesi başladı. Doğu ticaretine ulaşmak isteyen
İngiltere, Fransa ve Rusya arasında hızlı bir rekabet yaşandı. Osmanlı Devleti ise bu devletler karşısında elindeki önemli yerleri
korumak için var gücüyle mücadelesini sürdürdü.
Ticaret Gemilerinden Savaş Gemilerine
Hollandalılar ve İngilizler başlangıçta iyi silahlanmış yelkenli
ticaret gemilerini savaşlarda kullanarak donanmalarındaki
gemi sayılarını artırmışlardı. XVII. yüzyıl sonlarına kadar devam eden savaşlarda tüccar kaptanlara güvenilmeyeceğini
anlayan bu iki devlet, askerî disiplini sağlamaya yönelik tedbirler aldı. Bunun için tüccar kaptanların yerine deniz subayları
tercih edildi ve savaşta tüccar gemilerine duyulan bağımlılık
azaltıldı. Böylece savaş gemisi yapımı başlatılarak savaşta
kullanılan ticaret gemileri tasfiye edildi. Artık okyanuslarda
yelkenli savaş gemileri, donanmanın esasını oluşturdu.
ÖRNEK METİN

Richard Harding (İngiliz Tarihçi), “Deniz Savaşları 1453-1815”,
s.113’ten düzenlenmiştir.
Osmanlı Denizciliğinde Kadırgadan Kalyona Geçiş
Osmanlı gemiciliğinin gelişimindeki birinci dönem, devletin kuruluşundan XVII. yüzyılın sonlarına kadar devam eden kürekli
gemilerdir. İkinci dönem ise XIX. yüzyılın ortalarına kadar süren
yelkenli gemiler dönemidir. Birinci dönemde kullanılan başlıca
gemiler kadırgalar iken ikinci dönemde kalyonlar kullanılmıştır.
Kadırga ve Kalyon
Osmanlı denizcilik tarihinde kadırgaların hâkim olduğu birinci
döneme, özellikle Osmanlı gemi teknolojisine, kendi bilgi ve
becerilerini ilave eden Barbaros Hayreddin Paşa damgasını
vurdu. Barbaros, kadırgaların en etkili savaş gemileri olduğu
kanaatindeydi. Çünkü yelkenli büyük gemiler rüzgârlı havalarda daha hızlı yol alsalar bile Akdeniz’de yaz mevsiminin
uzun sürmesi ve bu aylarda havanın durgun gitmesi sebebiyle
uzun bir süre bu gemiler adeta hareketsiz kalıyordu. Yine bu
gemiler, kürek ağırlıklı kadırgalar gibi koylarda ve küçük limanlarda kullanılmaya elverişli değildi.
Bu sebeple XVII. yüzyılın sonlarına kadar Osmanlı donanmasının bel kemiğini
kadırga sınıfı gemiler oluşturdu.

Görsel 1.26
Kadırga ve kalyon
(İllüstrasyon, 1754, Hulton Güzel
Sanatlar koleksiyonu)

YORUMLAYALIM

İkinci dönemin en önemli gemisi kalyondu. Kadırgaya göre daha uzun bir
gövdeye sahip olan kalyonlar, kadırgadan farklı olarak büyük yelkenlere
ve toplara sahipti. Büyük oldukları için
daha fazla insan taşıyabilen kalyonların
manevra kabiliyeti kısıtlıydı ve kadırgalar gibi süratli hareket edemiyordu. Bu
nedenle XVI. yüzyılın ortalarından itibaren gemi inşasında kalyonlara üstünlük
sağlayan yeni özellikler kazandırıldı. Özellikle Girit Seferleri
sırasında Osmanlılar, Venediklilerin karşısında hafif kalan kadırgaların yerine kalyon (Görsel 1.26) yapımına ağırlık verdi.
İdris Bostan, Beylikten İmparatorluğa Osmanlı Denizciliği,
s.198’den düzenlenmiştir.

Osmanlı donanması, kadırgadan kalyona neden geçmiştir?
Avrupalı devletler, Atlas Okyanusu’ndaki güçlü gelgit akıntıları ve
rüzgârlar nedeniyle kadırgalarla ne ticaret ne de savaş yapabiliyordu. XV. yüzyıl sonlarından itibaren okyanus gemiciliği gelişti ve
XVI. yüzyıl sonundan itibaren Avrupalı devletler yelkenli gemilere
geçerek kalyonları birer top bataryasına dönüştürdü. Böylece deniz
savaşları yeni bir nitelik kazandı.
Akdeniz’in iklim şartlarına uygun olarak ve zaman içerisinde geliştirilen kadırgalar, bu coğrafyada uzun yıllar kullanılmıştı. Ancak XVI. yüzyıl sonlarından itibaren Akdeniz’e gelen İngiltere ve
Hollanda’nın kalyonları, kadırgalara üstünlük sağlayarak Akdeniz’e
32

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

hâkim olmaya başlamıştı. Bu devletlerin gemilerini kiralayan Venedik,
Girit’i kuşatan Osmanlı donanmasını
engelleyerek denizde Osmanlılara
karşı üstünlük sağlamayı başardı.
Venedik kalyonları karşısında Osmanlı kadırgalarının âciz kalması
sonucunda Osmanlı devlet adamları kalyon inşasına karar verdi ve
böylece kadırgadan kalyona geçiş
süreci Osmanlı donanması için de
başladı (Görsel 1.27). Dolayısıyla Girit Seferi, Osmanlı gemi teknolojisindeki değişimde ve donanma
stratejisinde önemli bir dönüm noktası oldu.
Kâtib Çelebi’ye kadırgadan kalyona geçiş konusunda fikri
sorulduğunda, denizlerdeki eski başarıların kadırgalar ile kazanıldığını ve kendi düşüncesinin de kadırga yönünde olduğunu
ifade etmiştir. Kalyon yapmanın maharet gerektirmediğini,
geçmişte de donanmada kalyonların nakil vasıtaları olarak
hizmet verdiğini hatırlatan Kâtib Çelebi, bunları kullanacak
tecrübeli denizcilerin ve topçuların yetiştirilmesinin daha
önemli olduğunu belirtmiştir.
İdris Bostan, Beylikten İmparatorluğa Osmanlı Denizciliği,
s.188’den düzenlenmiştir.

Görsel 1.27
Kalyon
(Tablo, Ivan Aivazovsky, 1892,
Kefe Sanat Galerisi, Kırım/Ukrayna)

BİLİYOR MUSUNUZ?

Osmanlı Devleti’nin Denizlerdeki Egemenliği Zayıflıyor
XVI. yüzyılda Akdeniz’e hâkim olan Osmanlı deniz gücü, Fas'a kadar
nüfuz sahasını genişletmiştir. Osmanlı, sınırları Atlas Okyanusu’na
dayanmasına rağmen etkili bir okyanus siyaseti izlememiştir. 1645
Girit Seferi’ne kadar büyük çapta bir sefer için Akdeniz’e çıkmayan Osmanlılar, sadece sahilleri korumak
amacıyla denizlere açılmıştır.
Osmanlı Devleti’nin denizlerdeki hâkimiyetini kadırga
güçleriyle sürdüremeyeceği XVI. yüzyıl sonlarından itibaren ortaya çıkmıştır. XVII. yüzyılda siyasi ve ekonomik
sorunlarla uğraşan Osmanlılar, Batı gemiciliğindeki
teknolojik gelişmeleri takip edememiştir. Ayrıca siyasi
hedeflerine sadece kara kuvvetiyle ulaşabileceğini düşünen Osmanlılar, donanmayı kullanma ve geliştirmede
geç kalmıştır. Bu nedenle gemi teknolojisinde de bütün
gemiler ancak XVIII. yüzyılda kalyona dönüştürülmüştür.
XVII. yüzyıl Osmanlılar ile Venedikliler arasında Girit Adası için yapılan yoğun mücadelelerle geçmiştir.
1654’te Çanakkale Boğazı’nı abluka altına alan Venedikliler, denizlerdeki mücadelelerde Osmanlılara karşı
üstünlük sağlamıştır (Görsel 1.28). Hatta 1656 yılında Çanakkale
Boğazı önünde yapılan savaşta Osmanlı donanmasındaki kalyonların çoğu Venediklilerin eline geçmiştir. Bu yenilgideki ana

Görsel 1.28
Çanakkale Boğazı’nın
abluka altına alınması
