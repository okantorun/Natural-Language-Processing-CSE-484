1.1.2.1. Sağlıklı Yaşam İçin Hijyenin Önemi
Başta kişinin kendi sağlığı olmak üzere başkalarının da sağlığını korumanın en önemli aracı temizliktir. Hastalıklardan korunmak için temizlik uygulamaları ihmal edilmemelidir. Sadece beden temizliği değil, kullanılan her
şeyi ve her ortamı temiz tutmak da temiz olmanın gereğidir. Sağlığa zarar
verecek ortamlardan korunmak için yapılacak uygulamalar ve alınan temizlik
önlemlerinin tümü “hijyen” olarak tanımlanır. Kişisel hijyen ise kişilerin kendi sağlığını korumak için yapılan öz bakım uygulamalarıdır. Kişisel temizlik
uygulamalarının yapılabilmesi için öncelikle kişilerin temizlik ve sağlık bilinci
gelişmiş olmalıdır.

Kişisel Temizlik Uygulamaları

Kişisel temizlik uygulamalarının yapılabilmesi için öncelikle kişilerin
temizlik bilinci ve sorumluluğu gelişmiş olmalıdır. İşten veya okuldan eve gelindiğinde, yemeklerden önce ve sonra, tuvalete her girişte ve çıkışta eller
su ve sabun ile yıkanıp kurulanmalıdır. Ayaklar her gün çorap ve ayakkabı içinde terlediğinden, her akşam düzenli olarak su ve sabunla yıkanmalı,
yatarken elbiseler çıkarılıp pijama veya gecelik giyilmelidir. Dişler günde en
az iki defa fırçalanmalı, her gün saçlar taranmalı, sık sık uygun şampuanla
yıkanmalıdır.

29

okan okula gidiyor

El ve Tırnak Bakımı-Temizliği: Bulaşıcı hastalıklar hâlen dünyada en
sık görülen hastalık grubunu oluşturmaktadır. Uygun el yıkama pratiğinin insanlara kazandırılması hâlinde bu hastalıklar önemli derecede azalacaktır. El
yıkamanın amacı, kimyasal ve fiziksel zararlıların ve bulaşıcı hastalıklara yol
açan mikroorganizmaların uzaklaştırılmasıdır. Sadece su ile elin yıkanması,
görünen kirlerin giderilmesini sağlarken su ile birlikte sabun kullanıldığında
gerçek temizlik sağlanabilmektedir.

Eller Nasıl Yıkanmalıdır?
•

Akan su altında ıslatılmalı ve sabunlanmalı,

•

Akan su altında yıkanıp durulanmalı,

•

Kâğıt havlu-peçete ile kurulanmalıdır (Kurulama mikroorganizma sayısını azaltır.)

Temizliğin sağlanabilmesi için elleri yıkarken ellerin
bütün yüzeyleri en az 20 saniye ovalanmalıdır. Parmak uçları,
tırnaklar, el sırtı ve ayasının temizliğine özen gösterilmelidir
(Görsel 1.22).

Eller Ne Zaman Yıkanmalıdır?

Görsel 1.22
Doğru el yıkama tekniği

Eller, yemek hazırlamadan önce; diş, ağız, yüz ve göz
temizliği yapmadan önce; tuvaletten önce ve sonra; kirli, tozlu
bir işi tamamladıktan sonra; dışarıdan eve gelince ve hasta
ziyaretinden sonra yıkanmalıdır. Bunların dışında özellikle
toplu yaşanılan yerlerde sıvı sabun kullanılmalıdır. Kalıp
sabunlar kişisel temizlik araçları olduğundan mümkünse ortak
kullanılmamalıdır.
Tırnaklar, kolay kirlenebilir ve etle tırnak arasında kir
birikebilir. Bu nedenle tırnakların düzenli olarak temizlenmesi
gerekir. Tırnaklar yenmemeli ve tırnak eti koparılmamalıdır. Tırnaklar haftada
bir yarım ay biçiminde kesilmelidir (Görsel 1.23).

Görsel 1.23
El tırnağının kesilmesi

1. ÜNİTE SAĞLIK BİLGİSİ

Yüz ve Boyun Temizliği: Her gün sıkça kirlenen yüz ve boyun kısımları temizlenmelidir. Her sabah duş yapma olasılığı varsa duş yapılmalı, yok ise
sabahları kalkınca ve akşam yatmadan önce sabun ve suyla yüz ve boyun
iyice yıkanmalıdır. Kullanılan sabun kolayca temizleyen ve cildin kurumasına
yol açmayan özellikte olmalıdır.

Kulak Temizliği: Temizleme işlemine kulakların arkasından başlanmalı, kulak kepçesi kıvrımlarında ve kulak arkasında biriken kirler su ve
sabunla temizlenmeli, kâğıt havlu veya peçete ile silinmelidir. Kulak
içine kulak temizleme çöpü veya başka bir şey sokulmamalıdır (Görsel 1.24). Pamuklu kulak çubukları kulak yolu zedelenmesine ve iltihaplara neden olmaktadır.

Görsel 1.24
Kulak çubuğu kullanılmamalı

Burun Temizliği: Gece yatmadan önce ve her sabah bol su ile ve
sümkürerek yapılmalıdır. Burnu karıştırmak, burunda bulunan pek
çok mikrobun ellere ve el yolu ile de ağız ve sindirim sistemine bulaşmasına yol açmaktadır. Burun temizliği için kişi yanında temiz bir mendil
bulundurmaya özen göstermelidir.

Koltuk Altı Temizliği: Her yaş grubunda ayrı nitelik ve yoğunlukta olmakla birlikte çalışırken ve uykuda koltuk altları sürekli olarak terlemektedir.
Ter salgısı zararlı mikroorganizmaların üremesine neden olabilir. Banyo yapılmadığı zamanlarda bile koltuk altı önce sabunlu bir bezle sonra da su ile
iyice silinmeli ve temizlenmelidir. Kullanılan deodorantlar temizliği çoğunlukla
sağlamamaktadır. Koltuk altı temizliği esas olarak banyoda tamamlanmalıdır.

30

Saç Temizliği ve Bakımı: Saç temizliği sağlığı etkiler çünkü bazı
enfeksiyon etkenleri ve parazitler, kirli saçlara ve o bölgedeki deriye
daha kolay yerleşir. Saçların haftada en az 2 kez yıkanması gerekir.
Saçlı deri yağlı ise saçlar daha sık yıkanmalıdır.

Görsel 1.25
Kepeklenme

Kepeklenme, kirli ve yağlı ölü saç hücreleri sebebiyle oluşur
(Görsel 1.25). Kepek oluşumu iyi bir saç bakımı ile önlenemezse
hekime danışmak gerekir. Bitler, insan vücudunun saçlı ve saçsız
derisine yerleşen burada çoğalabilen hareketli, kan emici canlılardır. Saç temizliği ve bakımına dikkat etmeyen kişilerde bit oluşabilir (Görsel 1.26) ve bu kişiler çevresindeki kişilere de bulaştırabilir.
Eğer bit bulaşmış ise mutlaka tedavi edici şampuan ve losyonlar
kullanılmalıdır. Havlu, tarak, toka gibi kişisel eşyalar diğer kişilerle
kullanılmamalıdır. Saçlarında sirke ve bit bulunmayan aile bireyleri
de en az 12 gün saç kontrolü yapmaya devam etmelidir.

Genel Öneriler: Çocukların saçları sık sık kontrol edilmelidir.
Özellikle ergenlik çağındaki genç kızlar saçları konusunda son derece duyarlıdır. Saçlarının kontrol edilmesi için ikna edilmelidir. Uzun
saçı geriye doğru bağlamak veya örmek bit bulaşmasını önlemek
açısından yararlıdır.
Görsel 1.26
Bitlenme

Görsel 1.27
Ayak tırnağının kesilmesi

Ayak Temizliği: Ayaklar her gün çorap ve ayakkabı içinde terlediğinden her akşam düzenli olarak su ve sabunla yıkanmalı ve kurulanmalıdır. Ayaklar uygun şekilde ve yeterince temizlenmediğinde
mantar gibi kişiyi son derece rahatsız eden hastalıkların yanı sıra
çeşitli alerjik ve diğer enfeksiyon hastalıkları da oluşabilmektedir.
Bu nedenle çoraplar her gün değiştirilmeli, pamuk ve merserize çoraplar tercih edilmelidir. Ayak tırnaklarının bakımı da düzenli olarak
yapılmalı ve ayak tırnakları düz biçimde kesilmelidir (Görsel 1.27).
Ayak tırnakları yarım ay şeklinde kesilirse tırnak batması gibi sorunlar ortaya çıkabilir.

Banyo Yapma ve Giyecek Temizliği: Deri yüzeyinde biriken mikroorganizmaların, yığılan kirlerin, ter ve diğer bileşiklerin vücuttan uzaklaştırılması ve dökülen yüzeysel kirlerin atılması için su ve sabun kullanılarak banyo yapılması gerekmektedir. Sabun ve 35°C-40°C sıcaklıktaki su ile derinin
ovulması kirin akıtılmasını sağlar. Evde banyo yaparken hijyen kurallarına
uyulmalı; kullanılan sabun, lif ve keselerin kişisel olduğu unutulmamalıdır.
Duş tarzında ya da su dökerek yıkanmak, küveti doldurarak yıkanmaktan daha sağlıklıdır. Banyodan sonra kişi
kendisine ait vücut ve ayak havlusu kullanarak kurulanmalıdır. Daha sonra temiz, ütülenmiş iç çamaşırları giyilmeli
ve en geç iki günde bir değiştirilmelidir.
Sağlığın korunabilmesi için dış ortam koşullarına
uygun giyinilmesi gerekir. İklime, ortama ve çalışma ile
sağlık koşullarına göre giyinmeye “uygun giyinme” denir
(Görsel 1.29). Giyeceklerin alerjik reaksiyona neden olmayan ve teri emebilecek malzemeden yapılmış olanı tercih
edilmelidir. Giysiler, serbest harekete olanak vermelidir.
Dar giyecekler, aşırı terlemeye yol açarken terin emilimini
de önler. Giyecek katları arasında hava dolaşımının engellenmesi, bakteri
ve mantarların üremesini kolaylaştırır. Su geçirmeyen, nemi, teri emmeyen
giyeceklerin sürekli kullanılması da benzer bir etkiye yol açar.

1. ÜNİTE SAĞLIK BİLGİSİ

Tuvalet Alışkanlığı ve Temizliği: Düzenli tuvalet alışkanlığı, sindirim
sisteminin düzgün çalışması için gereklidir. Çocukluktan itibaren düzenli tuvalet alışkanlığı edinilmelidir. Tuvaletten sonra mutlaka temizlik yapılmalıdır.
Tuvalet temizliğinde mümkünse su, tuvalet kâğıdı kullanılmalı ve anal bölge
temizliği için yapılan silme ya da yıkama işlemi önden arkaya doğru olmalıdır. Dışkılama sonrası temizlikte doğrudan eller kullanıldığında kirlilik öyle
artmaktadır ki etkili yıkama ile dahi eller tam olarak temizlenmemektedir. Bu
nedenle ilk temizliğin gözle görünür bir kirlilik kalmayıncaya kadar yinelenerek her seferinde kuru-temiz tuvalet kâğıdıyla, daha sonra ise
ıslatılmış kâğıt ile yapılması ve bölgenin tuvalet kâğıdı ile kurulanarak temizliğin bitirilmesi en uygun yöntemdir. Bu işlem bittiğinde eller
mutlaka etkili bir biçimde yıkanmalıdır. Ortak kullanılan tuvaletlerden
klozet kullanılacaksa kullanmadan önce sifon çekilmeli, oturma yeri
için kişisel örtüler kullanılmalıdır (Görsel 1.28). Tuvalet temizliğine
yeterli önem gösterilmezse parazitler ve mikrobik bağırsak hastalıklarının önlenmesi imkânsızdır.

Görsel 1.28
Tuvalet temizliği

31

Görsel 1.29
Uygun giyinme

Kişisel Temizlik Malzemeleri
Kişisel temizlik malzemelerinin ortak kullanımı ciddi sağlık
sorunlarına yol açabilir. Bu malzemeler kesinlikle ortak olarak kullanılmamalıdır. Bu malzemeler (Görsel 1.30); sabun, diş fırçası, diş
macunu, banyo lifi veya süngerleri, tırnak makası, tarak, havlu, tıraş
bıçağı, çorap, terlik ve kişiye özel eşyalardır. Bunların tümü başkalarıyla paylaşılmaması gereken, kişisel temizlik malzemelerindendir.
Kişisel bakım amacıyla (sakal tıraşı, manikür vb.) berbere gidiliyor
ise mutlaka kişinin kendine ait bakım malzemelerinin kullanılması,
kan yoluyla bulaşan hastalıkların (Hepatit B, AIDS vb.) önlenmesi
için önemlidir. Ayrıca parmak arası terlik, banyo terliği, çorap ve kulaklık gibi malzemelerin de kişiye özel olması gerekir.

Görsel 1.30
Kişisel temizlik malzemeleri

1. ÜNİTE SAĞLIK BİLGİSİ

Dövme Yaptırma, Kulak ve Burun Deldirmenin Sağlığa Zararları
Dövmenin zararları oldukça fazladır. Başta kimyasal ve zararlı boyalarla yapılan dövmeler cilt kanserine neden olabilir. Bunun yanında tetanos,
herpes virüsü, Hepatit B ve C gibi bulaşıcı ve ciddi risk taşıyan hastalıklara
yol açabilir. AIDS (HIV) ve frengi gibi hastalıkların bulaşmasına da sebep olabilir. Bunların dışında dövmenin diğer yan etkisi vücutta alerjik reaksiyonlara
yol açabilmesidir. Aynı zamanda dövme, yara izi oluşumuna ve lenf bezi iltihabına da neden olabilir. Yapılan bir araştırmada metalik madde içeren bazı
dövmelerin MR çekimlerinde şiddetli ağrıya yol açtığı da kanıtlanmıştır.
Kulak, burun ve kaş deldirmelerde de durum oldukça tehlikeli ve zararlıdır. Takı takılan bölgelerde ağrı, şişlik,
kızarıklık olabilir, enfeksiyon riski fazlalaşır ve o bölgelerde
doku zararları görülebilir.

Su ve Besin Hijyeni
Yaşamın sürdürülebilmesi için gerekli temel ihtiyaçlar su ve gıdadır. Ancak temizlik kurallarına dikkat edilmediğinde kirlenen besin ve sularda zararlı mikroorganizmalar
üreyebilir. Kötü hijyen koşulları; tifo, kolera, bağırsak parazitleri, Hepatit A gibi hastalıklara sebep olabilir. Su ve besin yoluyla bulaşan hastalıklar genelde ağız ve dışkı yoluyla
bulaşır. Bu nedenle gıdaların kirlenmesini ve sağlığa zararlı
hâle gelmesini önlemek için satın alımından tüketimine kadar tüm aşamalarında temizlik ve hijyen kurallarına uymak
gerekir (Görsel 1.31).
Görsel 1.31
Besin hijyeni

Besin hijyeni, herhangi bir besinin tümüyle hastalık yapan etmenlerden arınmış olması anlamına gelir. Su ve besin hijyeninde dikkat edilmesi
gerekenler şunlardır:
•
İçme suyu olarak temiz su kullanılmalı,Temizliğinden
emin olunmayan sular kesinlikle içilmemeli,
•

Şüpheli durumlarda su kaynatılmalı veya filtre edilmeli,

•
Sağlam, zedelenmemiş, bozuk olmayan besinler seçilmeli ve satın alınmalı,
•
Hastalık yapabilecek şüpheli besinler, özellikle küflenmiş olanlar yenilmemeli (Görsel 1.32),
•
Sebze ve meyveler toz, toprak ve ilaç kalıntılarından
temizlenmeleri için sirke eklenmiş su dolu bir kapta 5-10 dakika bekletildikten sonra bol su ile birkaç kere durulanmalı,
•
Hazırlama, saklama ve servis sırasında kullanılan
araç gereçler temiz olmalı,
•
Mutfak ve yemek yenen yerlerin temizliğine özen gösterilmeli,

Görsel 1.32
Küflenmiş gıda
