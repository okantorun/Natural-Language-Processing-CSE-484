Kötülük Problemi

Kötülük problemi düşünüldüğünde genel olarak iyi ve kötünün veya günah ve sevabın açıklanması gerekir. Ana sorun “Eğer Tanrı varsa, mutlak güç sahibiyse ve insanın iyiliğini istiyorsa neden
dünyadaki kötülükleri önlemiyor veya ortadan kaldırmıyor?” gibi sorular ekseninde şekillenir.
Kötülük problemi, Hristiyan felsefesinde pek çok problemle ilişkilidir. Kötülük, Tanrı’nın varlığına ilişkin tartışmalarda Tanrı’nın var olmadığına yönelik delil olarak sunulmuştur. Tanrı, kötülüğü
kaldırmıyorsa ve kötülük de varsa o hâlde Tanrı yoktur çıkarımında bulunanlar olmuştur. Bu çıkarım Hristiyan ve İslam düşünürleri tarafından eleştirilmiştir.
Hristiyanlığa göre Tanrı; insanlara iyiliği emreden, kötülükten uzak durmalarını isteyen ve her
şeyi yaratan tek varlıktır. Bu açıdan Hristiyan felsefesinde kötülük problemine çeşitli açıklamalar
getirilmiştir. Bunlar arasında Augustinus’un ve Aquinalı Thomas’ın açıklamaları öne çıkmaktadır.
Augustinus, Tanrı’nın her zaman iyiyi emrettiğini ama insana irade vermek suretiyle iyiyi
veya kötüyü seçme özgürlüğünü de tanıdığını belirtir. Kötülük, irade zayıflığından kaynaklanır.
Hz. Adem’in bile yasaklanan bir şeye el uzatması sonucunda cennetten kovulduğuna işaret ederek
Tanrı’nın insanı kukla olarak yaratmadığını belirtir. Bu açıdan kötülük problemi aynı zamanda
kader ve özgür irade problemiyle yakından ilişkilidir. Kaderin Tanrı tarafından bilinip insan tarafından bilinmiyor olması özgür irade sorununu doğurur. Augustinus, insanın kaderini bilmiyor
olmasını özgür iradenin gerçekleşmesi olarak düşünür.
Hristiyan felsefesinde kötülük problemine yönelik Augustinus’un görüşlerinin yanı sıra İslam
filozofu İbn Sînâ’nın görüşleri de kabul görmüştür. İbn Sînâ’ya göre kötülük kusurlu olan insanın
erdemden uzak oluşundan kaynaklanır. Ayrıca iyinin anlaşılabilmesi için kötülük gereklidir.

Tümeller Problemi

Tümeller kavramı bir sınıfı oluşturan, bütün üyeleri içine alan genel kavramları işaret etmek
için kullanılır. “ağaç” kavramı ele alınacak olursa onun doğada meyve verebilen, gövdesi odun
veya kereste olmaya elverişli bulunan ve uzun yıllar yaşayabilen bitkileri ifade etmek için kullanıldığı görülür. “ağaç” tümel bir kavram iken onun üyeleri olan ve doğada gözlemlenen varlıklar ise
tekildir. Varlıklar ya da nesneler içerdikleri özelliklerin benzerlikleri üzerinden soyutlanarak tümel
kavramlara dönüşür. Dolayısıyla tümel kavramlar, nesneler hakkında genelleştirilmiş geçerli bilgi
imkânı sunar.
Tümellerin ne olduğu, nasıl oluşturulduğu, nerede bulunduğu gibi sorular filozoflar tarafından açıklanmaya çalışılmıştır. Platon’a göre tümel kavramlar yani idealar, tek tek nesnelerde değil
onlardan bağımsız olarak vardır. Aristoteles’in varlık görüşünde tümel kavramların kendi başına
gerçekliği yoktur, tümel kavramlar nesnelerin kapsamındadır.
MS 2-15. yüzyılda ise tümel kavramların ne olduğu, nesnede mi nesnelerden bağımsız mı bulunduğu tartışması; Tanrı’da bulunup bulunmadığı tartışmasıyla mantık, bilgi ve inanç açısından
yeniden şekillenmiştir.
Kavram realizmine göre tümel kavramların varlığı Tanrı’nın zihnindedir. İnsan zihninde bu
kavramlar “Tanrısal ide” olarak yer alır. Mutlu insan, görünen bir varlıktır ama mutluluk genel bir
kavramdır ve Tanrı’nın zihninde gerçekliği vardır. Önemli temsilcileri Augustinus ve Anselmus’dur.
Kavramcılık (konseptualizm) tümel kavramları Tanrısal açıklamalardan ayırır. Onların duyu
deneyimiyle her bir varlıkta kavranabilineceğini ileri sürer. “İnsan” kavramının gerçekliği doğada
görülen her insanın içinde bulunur. Önemli temsilcisi Aquinalı Thomas’tır.
Adcılık (nominalizm) görüşüne göre tümel kavramlar, birbirine benzeyen nesnelerin ortak özelliklerine adlar verilmesiyle oluşur. Onların kendi başına yani insan zihninin dışında gerçeklikleri
yoktur. “İnsan” kavramı, doğada akıl sahibi varlıkları işaret etmek için zihin tarafından üretilen bir
adlandırmadır. Dolayısıyla zihin dışında gerçekliği yoktur. Önemli temsilcisi Ockhamlı William’dır.

45

okan okula gidiyor

2. ÜNİTE

İSLAM FELSEFESİNİN TEMEL ÖZELLİKLERİ VE ÖNE ÇIKAN PROBLEMLERİ

İslamiyet öncesi dönemde Doğu’daki çeşitli merkezlerde (Antakya, Harran, İran ve İskenderiye
gibi) açılan okullarda Antik Yunan felsefesine dair
çeviriler yapılmıştır. Özellikle Yunan (Grekçe) dilinden Süryaniceye yapılan çeviriler, Doğu ile Batı
arasındaki coğrafyayı Antik Yunan felsefesiyle tanıştırmıştır. İslam medeniyetinin hızla yayılması
çok farklı kültürlerin birbiriyle etkileşim kurmasını
sağlamış; bilim, sanat ve felsefede önemli gelişmeler oluşturmuştur. Bağdat bu gelişmelerin merkezi
konumuna gelmiştir (Görsel 2.2). İslam felsefesi;
MS 7-12. yüzyıl arasında İslam dininin kabul gördüğü, bünyesinde farklı milletlerin bulunduğu ge- Görsel 2.2: el-Vasiti Bağdat Okulu minyatür eseri
niş bir coğrafyada ortaya çıkmış ve yayılmıştır.
İslam düşünürlerinin Antik Yunan felsefesi üzerine düşünme ürünleri oluşturması, Batı’nın tekrar Antik Yunan felsefesinden etkilenmesine neden olmuş ve bu durum zamanla Batı’da Rönesans’ın
oluşmasına zemin hazırlamıştır.
İslam coğrafyasında ilim açısından elverişli ortam, İslami ilimler dışında çeşitli bilimsel ve felsefi
çalışmaların yapılmasını sağlamıştır. İslam felsefesi, sadece Müslümanların geliştirdiği bir felsefe
değildir. İslam coğrafyasında yaşayan farklı dinlere mensup veya herhangi bir dine mensup olmayan filozofların yapmış olduğu felsefi çalışmalar da İslam felsefesi altında incelenir. Bu durum
İslam felsefesinde çeşitli felsefi akımların görülmesine de neden olmuştur. İslam felsefesi filozoflarından Ebû Bekir Râzî, Tanrı ile insan arasında aracı kabul etmeyerek deist bir yaklaşım sergilemiş
ve bilgilerin duyumlar aracılığıyla kazanıldığı savunan natüralist (tabiyyun) akımı savunmuştur.
İbnü’r Râvendi ise Tanrı’nın varlığını kabul etmeyerek gerçek olan tek şeyin ezeli ve ebedi olan
madde olduğunu savunmuş ve İslam felsefesinde materyalist (dehriyye) akımın öncüsü olmuştur.
Bunların yanı sıra El Kindî, Fârâbî, İbn Sînâ ve İbn Rüşd gibi filozoflar tarafından meşşâiyye felsefesi oluşturulmuştur. Bu felsefe İslam esaslarına bağlı, ağırlıklı olarak Aristoteles, kısmen de Platon
etkisiyle oluşmuş mantık ve matematik temelli görüşler içerir.

İSLAM FELSEFESİNİN GENEL ÖZELLİKLERİ
Antik Yunan felsefesinden etkilenilmiştir.
Akıl, iman ve inanç gibi konular tartışılmıştır.
Önceki dönemin felsefi problemleri tartışılmıştır.
Çeviri faaliyetleri yapılmıştır.
Felsefenin gelişimine katkı sağlamıştır.
Batı felsefesini etkilemiştir.
İSLAM FELSEFESİNİN BAZI PROBLEMLERİ
Yaratıcının Varlığını Kanıtlama Problemi
İrade Özgürlüğü Problemi

Toplumsal Yaşama Yönelik Problemler

46

MS 2. Yüzyıl-MS 15.
Yüzyıl Felsefesi

Yaratıcının Varlığını Kanıtlama Problemi

İslam felsefesinde yaratıcının varlığının delilleri problemi, Yaradan’ın varlığına ilişkin akla uygun delil getirilmesi üzerine şekillenir. Mesele, Yaradan’ın varlığının akılsal olarak temellendirilmesidir. Bu probleme kelamcılar ve İslam filozofları çeşitli açıklamalar getirmiştir. İslam kelamcılarından Eş’arî, filozoflardan ise El Kindî, İbn Sînâ ve İbn Rüşd düşünceleriyle öne çıkmaktadır.

Eş’arî

İbn Sînâ

El Kindî

Yaratıcının varlığına yönelik kanıtlarını doğada gözlenen değişimlere dayandırarak açıklar. Ona göre insan
akıl sahibi olması bakımından diğer yaratılan varlıklar
arasında en mükemmel olanıdır. İnsanın doğumdan ölüme kadar farklı biyolojik süreçlerden geçerek olgun bir
varlık hâline geldiğini belirten Eş’arî, insanın bu olgunluğa kendi kendine ulaşamayacağını belirterek zorunlu
olarak bir yaratıcının olması gerektiğini savunur. İnsan
aklı ile yaratıcının varlığını bilebilir. İnsanın yaratılışına
ilişkin Kur’an-ı Kerim’den ayetler gösteren Eş’arî, onların meallerini örnekler üzerinden anlatarak yaratıcının
varlığına ilişkin deliller sunar.

Varlığı üçe ayırır: zorunlu (vâcib-ül vücud), mümkün
olan (mümkin-ül vücud) ve mümkün olmayan (mümteni-ul vücud) varlıklar. İbn Sînâ, mümkün olmayan varlıkları sadece mantık açısından kabul eder. Onun ontolojik olarak yoğunlaştığı varlık ilk ikisidir. Zorunlu varlık;
varlığı başka bir varlığa muhtaç olmayan, ezelî ve ebedî
varlıktır. Mümkün varlık; etrafta görülen, sürekli bir şekilde var olan ama daha sonra yok olan varlıklardır. Bu
varlıklar, zorunlu varlıktan taşma sonucunda çıkmıştır.
Zorunlu varlık yaratıcıdır ve ilk olarak aklı yaratır, ilk
akıl da ikinci aklı yaratır ve bu yaratma sürekli devam
eder. Bu görüş, İslam felsefesinde sudûr nazariyesi (kuramı) olarak da bilinir ve temelleri Plotinos’a dayanır.
Birçok İslam filozofu gibi yaratıcının varlığını kanıtlamak için “hudûs deliline” başvurur. Hudûs, sonradan
yaratılan demektir. Hudûs delili, sonradan yaratılanın
zorunlu olarak bir yaratıcıyı gerektirmesi mantığına dayanır. El Kindî’ye göre âlem (evren), kadîm (öncesiz)
değil hâdistir (sonradan olan). Onun bilfiil (eylemli olarak) gerçekleşmesi hâdis olmasındandır. Âlemin sonradan yaratılan olduğunu kanıtlamak için âlemde zamanla
değişim olduğunu ve zamanın olmasının da âlemin sonlu olduğuna kanıt olduğunu ileri sürer. Âlem sonlu olduğuna göre bir başlangıcı ve bir başlatıcısı vardır, görüşündedir. Âlemde düzen ve uyum olmasının Yaradan’ın
varlığına ilişkin bir başka delil olduğunu savunur.

47

2. ÜNİTE

İrade Özgürlüğü Problemi

İslam felsefesinde özgürlük problemi, insanın seçme ve eylemde bulunma yetisi üzerine şekillenir. Özgürlük denildiği zaman dönem itibarıyla kader ve irade kavramları da bu problemle beraber
ele alınır. İslam kelamcıları bu probleme felsefe üzerinden bakarak Allah karşısında insanın konumunu belirlemeye çalışmışlardır. Cebriye hariç diğer tüm kelamcılar insanın eylemlerinde özgür
olduğunu savunmuşlardır.
Probleme İslam filozoflarının bakışı ise akıl ekseninde şekillenir. Fârâbî’ye göre insan akıllı bir
varlıktır ve kendi iradesiyle iyi ve kötüyü seçebilir. İrade ile insanın hareket etme gücünü kasteden
Fârâbî, irade olmadan davranışın olamayacağını belirtir. İnsan akıl ve iradesiyle kendi davranışlarını seçebilme özgürlüğüne sahiptir ve bu aynı zamanda onun davranışlarından sorumlu olduğunu
da gösterir. Ona göre insan eğer düşündüğünü yapamıyorsa köledir. Düşünemeyen ve irade sahibi
olmayan insan olamaz.
İslam felsefesinde Allah’ın iradesi altında insanın davranışlarında özgür ve bu nedenle de onlardan sorumlu olduğu fikri zamanla yaygınlaşmıştır. İslam dininin ileri sürdüğü dünya hayatının bir
imtihan olması anlayışı da bu fikri desteklemektedir.

Toplumsal Yaşama Yönelik Problemler

Bu problemlerde bazı görüşler öne çıkmıştır. Bunlar arasında toplumun yaşayışı üzerine oluşan
devletle ilgili görüşler önemlidir. “El–Medinet’ül Fazıla” eseriyle Fârâbî ve “Mukaddime” eseriyle
İbn Haldun, İslam felsefesinde devletle ilgili tartışmalarda öne çıkan iki filozoftur.

Fârâbî, erdemli hayatın ahlaki
açıdan ideal olan devlette gerçekleşeceğini ileri sürer. İnsanların kendi
aralarında düzen kurmak için devleti
oluşturduğunu dolayısıyla ihtiyaçlarını da bu düzenin içinde giderdiğini belirtir. İnsanların mutlu olabilmelerinin koşulu olarak kurdukları
düzen içinde adaletin sağlanmasını
öngörür. Adaleti de ancak güçlü bir
örgüt olan devletin sağlayabileceğini ifade eder. O, erdemli devlette
insanların mutlu olacağı fikrindedir.
Bilgili, yetkin ve sorun çözücü gibi
özellikleri bulunan kişi tarafından
erdemli devletin yönetilmesi gerektiği görüşündedir.
İbn Haldun, toplum ve devleti
değerlendirir. Ona göre toplum insanların birbirine ihtiyaç duymalarından doğar. Güvenlik kaygıları nedeniyle kabileler arasında mücadele
edildiğini ve sonuçta da bir kabilenin
egemenliğiyle devletin kurulduğunu
belirtir. Devleti yönetenler, toplumun faydası için hareket etmelidir.
Topluma karşı zulüm, devletin varlığını tehlikeye sokar. İbn Haldun
devletin hüküm süresini canlı bir organizmaya benzetir. Devletler doğar,
gelişir ve ölür yani yıkılır. O; devletleri kuruluş, yükselme ve çöküş olarak üç aşamada inceler. Her yıkılan
devletin yerine bir başka devletin kurulduğunu belirtir.

MS 2. Yüzyıl-MS 15.
Yüzyıl Felsefesi

Uygulama
Aşağıda İbn Tufeyl’in “Hay Bin Yakzân” adlı eserinden uyarlanan, yönetmenliğini Haşim Vatandaş’ın
yaptığı çizgi filme ait görüntü ve replikler verilmiştir. Bunlardan hareketle soruları cevaplayınız.
Açıklama
“Adasal roman” türü olarak yazılan ilk eserdir. XIV. yüzyılda en fazla okunan eserlerden biri olan
ve farklı dillere çevirilen “Hay Bin Yakzân” birçok düşünürü etkilemiştir. İbn Tufeyl, ıssız bir adada
etrafında insanlar olmadan büyüyen bir çocuğun adım adım olgunlaşarak kendini, doğayı ve evreni anlamasını ve hakikati aramasını anlatır.
Hay: Düşünce! Düşünmek! Nasıl düşünüyorum ben?
Görüyorum, duyuyorum. Nasıl görüp nasıl duyduğumu
biliyorum. Ama nasıl düşündüğümü bilemiyorum. Bu konuda bildiğim tek şey düşündüğüm. Ben düşünüyorum.
Canlıları yaşatan şey de düşünce gibi bir şey olamaz mı
peki? Düşünce! Belki de en önemli şey bu, düşünce.
Bir gün bir ördek yumurtasını alıp baykuş yuvasına
koymuştu. Sonucu merakla beklemişti günlerce. Yuvadan
ayrılan yavru ördek doğruca suya koşmuş ve yüzmek konusunda da hiç acemilik çekmemişti. Hâlbuki Hay, yüzebilmek için günlerce uğraşmıştı.
Hay: Ben yaptığım her şeyi sonradan öğreniyorum.
Onlarsa yapacakları her şeyi öğrenmiş olarak doğuyorlar. Birisi ne yapmaları gerektiğini onların içine koyuyor.
Evet, başka biri!
Hay: Bütün bu etrafımda gördüğüm her şey kendi
kendine, kendiliğinden olamaz. Bunların bir sahibi ve bir
yöneteni olmalı. Bana ellerimi veren, içime sevgiyi koyan biri mutlaka olmalı. Ama onunla karşılaşamıyorum.
Onu bulamıyorum. O nerede? Bütün hayvanlara ne yapacaklarını öğreten onun içine kendisini bulduracak bir
ipucu koymuş olamaz mıydı? Belkide düşüncede gizliydi,
düşüncede.
Hay yiyecek toplayacağı sırada ansızın Absal’la karşılaştı. Hay ile Absal’ın dost olmaları fazla uzun sürmedi.
Hay, ona anne ceylandan başlayarak başından geçen her
şeyi anlattı. Absal da ona kendi hikayesini. Geldiği adada
yaşanan hak dini, o dinin peygamberlerini ve kurallarını
anlattığında buna Hay’ın cevabı şöyle oldu.
Hay: Benim yıllar süren düşüncelerim sonunda ulaştıklarımla senin bana anlattıkların aynı şeyler.
Sorular
1. Hay, yaratıcının olduğu düşüncesine hangi delilleri kullanarak ulaşmıştır?
2. Hay adada tek başınayken davranışlarından sorumlu mudur? Değerlendiriniz.

49

2. ÜNİTE

MS 2. YÜZYIL-MS 15. YÜZYIL FELSEFESİNDE İNANÇ VE AKIL İLİŞKİSİ

MS 2-MS 15. yüzyıl felsefesinde Tanrı tarafından verildiği düşünülen her türlü dinî bilginin
onaylanmasında inanç, bilindiği iddia edilen şeyin mantıksal temellendirmeyle ispat edilmesinde ise akıl ön plandadır. Bu açıdan inanç, din alanında akıl ise felsefe alanında konumlandırılır.
Akıl ve inanç arasındaki ilişki, vahiy ve akıl bilgisi temelinde felsefe ile din arası ilişki olarak da
düşünülmüştür.
Hristiyan felsefesi düşünürleri için inanç-akıl ilişkisine getirilen açıklamalar dönem
boyunca farklılıklar göstermiş ancak genel
olarak inanç-akıl ilişkisi daha çok inanç merkezinde yorumlanmıştır.
Patristik Dönem’in başlarında Tertullian,
“Akıl almaz (saçma) olduğu için inanıyorum.”
yargısında bulunarak aklın bir sınırı olduğunu ve onunla bazı şeylerin anlaşılamayacağını
belirtmiştir. Ona göre inanmak için akla gerek
yoktur çünkü inanılan şey akıl için saçmadır.
Hz. İsa’nın tekrar dirildiği bilgisi akılla kavranılamaz sadece inanç ile kabul edilir.
“Anlamak için inanıyorum.” yargısıyla
Tertullian’u eleştiren Clemens, inanılan şeyin
akıl tarafından onaylanması gerektiği üzerinde durarak inanç ile aklı uzlaştırmaya çalışmıştır. Daha sonra Agustinus ve Anselmus’un
da bu görüşe katılmasıyla Hristiyan felsefesinde insanın inancı kavraması akla bağlanmıştır. Hakikatin bilinmesi için önce inanmak,
sonra onu akılla kavramak gereklidir. İnsan
mutlu olmak istiyorsa Tanrı’ya inanmalı ve
onun emirlerini akılla anlamalıdır.
Dönemin sonuna doğru bu görüş eleştirilmiş, akıl ve inanç birbirinden farklı alanlar olarak görülmüştür. “İnanayım diye biliyorum.” yargısıyla Aquinalı Thomas, inanç
ve aklın aralarında ahenk (uyum) olmasına
rağmen birbirinden farklı iki alan olduğunu
belirtir. Ona göre inanç teoloji, akıl da felsefe alanına aittir. Akılla inanç alanına ait bazı
bilgilerin bilineceğini vurgular.
