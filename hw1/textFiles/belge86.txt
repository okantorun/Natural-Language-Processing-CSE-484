1.2. UZUN SAVAŞLARDAN DİPLOMASİYE
TARTIŞALIM

XVI. yüzyılda Osmanlı Devleti’nin dünya gücü olmasında etkili
olan politikalar neler olabilir?
962 yılında kurulan Kutsal Roma Germen İmparatorluğu tahtına
1516’da Şarlken geçmiş ve Avrupa’da Habsburg Hanedanı hüküm sürmeye başlamıştır. Avusturya ise bu hanedana bağlı olarak
Türklere karşı mücadele eden bir arşidüklük olarak ortaya çıkmış,
1804-1867 arasında Avusturya İmparatorluğu, 1867-1918 arasında
da Avusturya-Macaristan İmparatorluğu olarak adlandırılmıştır.
Osmanlı Devleti’nin yayılması, Avrupa’daki siyasi ortamı etkilemiş
ve Osmanlılar, bölgede bir denge unsuru olarak ön plana çıkmıştır.
Mohaç Zaferi’yle Kanuni Sultan Süleyman zamanında Macar Krallığı’na son verilmesiyle de Habsburg İmparatorluğu ile Osmanlı
Devleti karşı karşıya gelmiştir.

Görsel 1.2
II. Selim
(Minyatür, TSMK, Hazine,
nr. 2134, vr. 3a-b, İstanbul)

BİLİYOR MUSUNUZ?

Habsburg İmparatorluğu’nun İngiltere ve Fransa gibi millî monarşilerle giriştiği mücadeleler, yeni bir mezhep olarak Protestanlığın
yayılması, Osmanlıların siyasi ve ekonomik ilişkilerinde belirleyici
olmuştur. Orta Avrupa’da Habsburglar ve doğuda Safeviler, Osmanlıların doğu-batı yönündeki genişlemesine büyük ölçüde set
çekmiş ve kuzeyde de yeni bir güç olarak Rusya ortaya çıkmıştır.
Dolayısıyla Kanuni Devri’nde doğuda ve batıda sürdürülen fetih
siyaseti, sonraki padişahlar döneminde yavaşlamaya başlamıştır.
Sultan II. Selim (Görsel 1.2) Dönemi’nde, yapılan barış antlaşmasından sonra 1592 yılına kadar Habsburglar ile Osmanlı Devleti
arasında sınır anlaşmazlıklarının haricinde önemli bir olay yaşanmamıştır. 1578’de başlayıp 1590’a kadar sürecek olan yıpratıcı
Safevi savaşları, Osmanlıların Batı’daki sorunlarla ilgilenmesini
engellemiştir.
Osmanlı padişahları, Sultan II. Selim’e kadar sefere çıkmayı
ve gazayı başlıca vazifeleri olarak kabul etmişlerdir. Ordunun
başında sefere çıkmayan ilk padişah II. Selim’dir.
Osmanlılar, XVI. yüzyılın sonunda Fransa’nın, İspanyol hâkimiyetine girmesini engellemek için Henri de Navarre’yi (Anri di Naver)
(Görsel 1.3) Fransa tahtına geçmesi için desteklemiştir. Aynı dönemde İngiltere, İspanya’ya karşı girişeceği mücadelede Osmanlı
Devleti’nin kendisine bir donanma göndermesini sağlamak için çalışmıştır. Böylece Osmanlılar, tekrar Avrupa siyasetinin merkezinde
yer almıştır. Özellikle Avrupa’nın batısında İngiltere ve Fransa’nın
İspanya’yı oyalaması, Venedik’in tarafsızlığını koruması, bölgede
Osmanlılar için çok elverişli bir ortam oluşturmuştur.
Avusturya ile Uzun Savaşlar Dönemi

Görsel 1.3
Henri de Navarre (Rölyef)

14

1591’den beri Osmanlı Devleti’ne ödemesi gereken vergiyi ödememesi ve sınır boylarında yaşanan saldırılar nedeniyle Avusturya’ya karşı sefere karar verilmiştir. Bölgede görevli olan Bosna
beylerbeyinin, Hırvatistan topraklarına akınlar yaparken ölmesi,
savaşı başlatan gelişme olmuştur. Böylece 1593’te başlayan ve

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

Karadeniz’den Hırvat topraklarına kadar
geniş bir cephede on dört yıl sürecek
olan savaşlar başlamıştır. Osmanlı Devleti’nin Avusturya’ya savaş ilan etmesi
üzerine papanın faaliyetleri sonucunda Avusturya, Erdel Prensliği, Eflâk ve
Boğdan voyvodalıkları ile Lehistan gibi
devletlerarasında Osmanlı’ya karşı bir
Haçlı İttifakı oluşturulmuştur. 1594’te
Viyana yolunda stratejik önemi olan Yanıkkale alınmışsa da Haçlı İttifakı karşı
saldırıya geçmiş ve Estergon Kalesi’ni (Görsel 1.4) ele geçirmiştir.
Bu gelişmeler üzerine yeniçeriler, tahta yeni çıkmış olan Sultan
III. Mehmed’i bizzat sefere gitmeye zorlamıştır.

Görsel 1.4
Estergon Kalesi (Macaristan)

Kanuni Dönemi’nde kuşatılan ancak alınamayan Eğri Kalesi’nin
fethinden sonra 1596’da, Haçova’da yapılan meydan savaşında
Osmanlılar, Avusturya ve Erdel’in oluşturduğu müttefik orduya karşı
büyük bir zafer kazanmıştır. Bu zaferin kazanılmasında Osmanlı
ordusunun gücünden ziyade Avusturya ordusunun disiplinsizliği
etkili olmuştur. Haçova’dan sonra taraflar arasındaki mücadele on
yıl daha devam etmiştir. Bu süreçte Avusturya, Yanıkkale’yi geri
almış ve Budin’i kuşatmıştır. Bu savaş yılları, iki taraf arasında Estergon, Kanije ve Belgrad (Görsel 1.5)
kalelerinin el değiştirmesi ve karşılıklı
kuşatmalarla geçmiştir.
Anadolu’da yaşanan isyanlar ve Safevilerin 1603’te doğudan saldırıya geçmesi, Avusturya karşısında Osmanlıları
zor durumda bırakmıştır. Buna karşın
1605’te Erdel’de, Osmanlı Devleti lehinde başlayan ayaklanma, Osmanlıların Avusturya’ya karşı güç kazanmasını
sağlamıştır. Bu ayaklanmadan sonra Estergon, geri alınmıştır. Avusturya’nın, Macar topraklarındaki isyanlarla uğraşması ve Osmanlı
Devleti’nin de doğuda Safeviler ile mücadeleye devam etmesi
üzerine iki devlet arasında 1606 Zitvatorok Antlaşması yapılmıştır.

Görsel 1.5
Belgrad Kalesi (Sırbistan)

Zitvatorok Antlaşması’nın önemli maddeleri şöyledir:
• Osmanlılar, Avusturya arşidükü için Caesar (Sezar) unvanını
kullanacaktır.
• Savaş sırasında taraflarca kazanılan topraklar kendilerinde
kalacaktır.
• Avusturya yıllık vergi ödemeyecek, imparator bir defaya
mahsus olmak üzere 200.000 kuruş gönderecektir.
• Taraflarca esir almak ve kale işgal etmek yasaklanacak,
eldeki esirler geri verilecektir.
• Eğri, Kanije ve Estergon kaleleri Osmanlı Devleti’nde kalacaktır.
15

1. ÜNİTE

Zitvatorok’un Düşündürdükleri

Görsel 1.6
Avusturyalı askerler
(İllüstrasyon, Vinkhuijzen Koleksiyonu,
19. Yüzyıl)

YORUMLAYALIM

Zitvatorok Antlaşması ile Osmanlılar, Macaristan’da
durumunu korumuş hatta Eğri ve Kanije adlarında
iki yeni beylerbeylik oluşturmuştur. Fakat Osmanlılar;
eski Macaristan Krallığı’ndan, Habsburglarda kalan yerler
üzerindeki iddialarından ve bunun için ödenen yıllık
30 bin altın vergiden vazgeçmiştir. Bu durum, Habsburglar karşısında Osmanlılar için açıkça bir gerileme
ifade etmiştir. Osmanlı padişahının, rakibini “Caesar”
unvanıyla kendisiyle eşit bir hükümdar olarak tanıması ve antlaşmayı yirmi yıl için imzalaması, Osmanlı
Devleti’nin artık Kanuni Sultan Süleyman Dönemi’ndeki
büyük iddialarından vazgeçtiğini göstermiştir. Uzun
savaş yılları Osmanlı Devleti’nin, Habsburglar karşısında
askerî zaaflarını ortaya çıkarmıştır. Yeni harp teknolojisini
kullanan Avusturya askeri (Görsel 1.6) karşısında eski usul
ile savaşan Tımarlı Sipahilerin yetersizliği ortaya çıkmıştır.
Bununla birlikte Osmanlı hükûmeti, Anadolu’da tüfek kullanabilen sekban askeri toplamak zorunda kalmıştır.
Halil İnalcık, Devlet-i Aliyye IV, s.187’den düzenlenmiştir.

Osmanlı Devleti’nin askerî yönden zayıflamasının diplomasiye
olan etkileri neler olabilir?
Zitvatorok Antlaşması, Osmanlı Devleti’ne dış politikada prestij
kaybettirmişti. Bu antlaşma, Osmanlı Devleti’nin sadece Macaristan’da toprak kazanma amaçlarından vazgeçmesi anlamına
gelmiyordu. Aynı zamanda Zitvatorok Antlaşması, Avusturya’nın
ödemek zorunda olduğu vergilerin kaldırılmasını, Avusturya’nın
büyük devlet seviyesine çıkmasını ve Osmanlı Devleti ile diplomatik protokolde eşit olmasını sağlıyordu.
Avusturya ile süren uzun savaşlar, iki buçuk asırdan beri Balkanlar
ve Orta Avrupa’yı hedefleyen Osmanlıların bundan sonra uygulayacağı politikaları da belirledi. Uzun savaşlar sonucunda imzalanan
Zitvatorok Antlaşması ile birlikte Osmanlı Devleti artık Avrupa
diplomasisinde mütekabiliyet esasını kabul etti. Bu süreçteki
askerî seferler ve kuşatmalar, Batı’da Osmanlı Devleti’nin askerî
gücünün eski seviyesinde olmadığı hakkında yeni kanaatlerin
oluşmasına yol açtı. Aynı şekilde Osmanlılar da Batı’daki askerî
yapıda meydana gelen teknik değişimleri fark etti.
Uzun savaş yılları her iki taraf için de kazanç sağlamaktan ziyade
yıpratıcı oldu. Bu süreçte dışarda Safeviler ve Avusturya, içerde
de Celâli İsyanları ile uğraşan Osmanlılar, üç cephede birden
mücadele etmek zorunda kaldı. Bu durum Osmanlı’nın uzun vadeli planlar yerine günü kurtarmaya yönelik pratik ve kısa vadeli
siyaset üretmesine neden oldu.
CEVAPLAYALIM

16

Avusturya ile Osmanlılar arasında yaşanan uzun savaşların Osmanlı Devleti’nin dış siyasetine etkileri nelerdir?

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

Osmanlı-Safevi Savaşları (1578-1639)
Yavuz Sultan Selim’in 1514 Çaldıran Zaferi ile başlayan
Osmanlı-Safevi mücadelesi, Kanuni Dönemi’nde Osmanlı Devleti’nin üstünlüğü ile devam etmiş ve 1555 Amasya Antlaşması ile
iki devlet arasında barış süreci başlamıştır.
Safevi Devleti, XVI. yüzyıl sonlarından itibaren Karadeniz kıyılarına çıkmak için tüm Kafkasya'yı ve Batı Türkistan’ı ele geçirmek
isteyen bir politika gütmüştür. Osmanlı Devleti ise Kafkasya'yı
ele geçirerek Hazar Denizi’ne ulaşmayı ve böylece hem Rusya'nın
güneye inmesini hem de Safevilerin Kafkasya’ya ve Batı Türkistan'a
doğru yayılmasını engellemek istemiştir. Böylece Osmanlılar, Rus
ve Safevi tehditlerini ortadan kaldırarak devletin bütünlüğünü
korumayı amaçlamıştır.
Şah Tahmasb’ın (Görsel 1.7) 1576’da ölümünden sonra İran'da
karışıklıklar baş göstermiştir. Tahta geçen II. Şah İsmail’in, Osmanlı
Devleti’ne karşı olumsuz faaliyetlerde bulunması ve Anadolu’da
Şii propagandasının artması üzerine Osmanlılar, yeni bir Safevi
Seferi’ne karar vermiştir. Yavuz ve Kanuni dönemlerinde olduğu
gibi Safevilerle yapılan savaşların sebeplerinden birisi de iki devletin ticaret yollarının kontrolünü ellerine geçirmek istemesidir.
XVI-XVIII. yüzyıllar arasında Osmanlı-Safevi ilişkilerinin kaderini
jeopolitik, ekonomik ve dinî faktörler belirlemiş ve bu faktörler
iki devlet arasındaki ilişkilerde önemli rol oynamıştır.
Lala Mustafa Paşa komutasında Gürcistan üzerine harekete geçen
Osmanlı ordusu, 1578’de Çıldır’da Safevi birliklerini yenilgiye uğratmıştır. Kafkasya’ya hâkim olmak için 1583’e kadar devam eden
mücadelelerden sonra Özdemiroğlu Osman Paşa, Beştepe mevkisinde İran ordusunu yenmiştir. Böylece Osmanlı Devleti, Dağıstan
ve Gürcistan’ın güvenliğini sağlamıştır.
1583’te Beştepe mevkisinde yapılan savaşta, taraflar meşaleler
yakarak savaşa gece de devam etmiştir. Bu nedenle bu savaşa
Meşaleler Savaşı denir.

Görsel 1.7
Şah Tahmasb
(Metropolitan Sanat Müzesi,
The Met Koleksiyonu, New York/ABD)

BİLİYOR MUSUNUZ?

1585’te Tebriz’i, 1588’de de Karabağ’ı alan Osmanlılar; 1590’a kadar
olan dönemde Gürcistan, Şirvan ve Dağıstan'ı ele geçirerek Hazar
kıyılarına ulaşmıştır. Doğudan ise Şeybanilerin baskısına maruz
kalan Safeviler, Osmanlıların şartlarını kabul ederek barış yapmak
zorunda kalmıştır. 1590 yılında yapılan Ferhat Paşa Antlaşması
ile Safeviler, Osmanlı üstünlüğünü tanımıştır. Bu antlaşmayla
Tebriz, Karabağ, Gence, Gürcistan, Nihavend, Luristan ve Şehrizor
Osmanlı idaresinde kalmıştır. Osmanlılar, bu antlaşmayla doğuda ciddi anlamda bir ilerleme yakalamıştır. Ayrıca bu antlaşmaya,
İran’daki Sünnilere baskı yapılmaması yönünde ayrı bir madde
de konulmuştur.
1590 Ferhat Paşa Antlaşması’ndan sonra ülkesinde siyasi sükûneti
sağlayan I. Abbas, Osmanlı askerî sistemini örnek alarak daimî askerî birlikler kurmuş, ordusunu top ve tüfeklerle takviye etmiştir.
17

1. ÜNİTE

Ayrıca Fransa ve Almanya ile ittifak kurmaya çalışan Şah Abbas
(Görsel 1.8), Osmanlıları kuzeyden sıkıştırmak için de Rus çarı ile
ittifak kurmak istemiştir.
Ferhat Paşa Antlaşması’ndan sonra Safeviler, ipek ihracatını yasaklayarak Osmanlı ekonomisine büyük zarar vermiştir. Bunun
üzerine Osmanlı Devleti karşı önlem olarak İran’ın çok ihtiyacı
olan kıymetli madenlerin ve bakırın İran’a ihracını yasaklamıştır.
Safeviler, Osmanlıların dışta Habsburglarla mücadelesini ve içte
Celâli İsyanları’yla uğraşmasını fırsat bilerek Şirvan, Azerbaycan
ve Gürcistan’ı geri almıştır. Anadolu’da devlet otoritesini yeniden kuran Sadrazam Kuyucu Murad Paşa’nın, Safeviler üzerine
yürümesiyle Şah Abbas, Osmanlılardan barış istemiş ve sonuçta
iki devlet arasında 1612 Nasuh Paşa Antlaşması imzalanmıştır.
Bu antlaşmayla 1555 Amasya Antlaşması’ndaki sınırlara geri dönülmüştür. Ayrıca Safeviler, Osmanlılara yıllık iki yüz deve yükü
ipek ödemeyi kabul etmiştir. Ancak Nasuh Paşa Antlaşması her iki
devleti de tatmin etmemiştir.
Görsel 1.8
Şah Abbas
(Gravür, Dominicus Custos, 1600)

CEVAPLAYALIM

1615’ten itibaren İran’ın antlaşma şartlarına uymaması nedeniyle iki devlet arasında savaş yeniden başlamış ve Şah Abbas’ın
barış istemesi üzerine 1618’de Serav Antlaşması imzalanmıştır.
Bu antlaşmaya göre Nasuh Paşa Antlaşması’nda kabul edilen iki
yüz deve yükü ipek, yüz deve yüküne indirilmiştir. Bu antlaşma iki
taraf için kısa süreli bir mütareke olmaktan öteye gidememiştir.
Safevilerle uzun süren savaş döneminde, Osmanlı Devleti’nin
Batı’ya karşı uyguladığı siyasetin genel özellikleri nelerdir?
Sınırları Belirleyen Antlaşma: Kasr-ı Şirin (1639)

Görsel 1.9
Sultan IV. Murad
(Tablo, Bridgeman Sanat
Kütüphanesi, Almanya)

BİLİYOR MUSUNUZ?

18

Şah Abbas, Osmanlı Devleti’nde yaşanan isyanlardan faydalanarak
1623’te Bağdat’ı ve bütün Irak’ı Osmanlılardan geri almıştır. Ayrıca
Basra’ya saldıran Safeviler’e karşı Osmanlılar, Portekizlilerle ittifak
yaparak saldırıyı püskürtmüştür. Bağdat’ı geri almak için 1625 ve
1630 yıllarında da yapılan girişimler sonuç vermemiştir. Devlet
içinde mutlak otoritesini sağlayan Sultan IV. Murad (Görsel 1.9),
ordunun başına geçerek Safeviler üzerine yürümüş ve 1635’te
Revan’ı, 1638’de de Bağdat'ı geri almıştır. Sonuçta iki devlet arasında 1639 Kasr-ı Şirin Antlaşması imzalanmış ve bu antlaşmayla
bugünkü Türkiye-İran sınırı belirlenmiştir. Kasr-ı Şirin Antlaşması’na göre Bağdat, Basra ve Şehrizor Osmanlılarda kalırken Revan
ise Safevilere bırakılmıştır. Ayrıca bu antlaşmaya göre Safeviler;
Irak, Kars, Ahıska ve Van’a saldırmayacaktır. Böylece 1578’den beri
aralıklarla devam eden 61 yıllık savaş durumu sona ermiştir. Bu
antlaşma ticari yasakları da kaldırıp eski tarihî yolların yeniden
canlanmasını sağlamıştır.
XVII. yüzyılın ilk yarısında Safevilerle giriştikleri yoğun mücadele sebebiyle askerî güçlerinin büyük kısmını İran üzerine
seferber eden Osmanlı Devleti, Otuz Yıl Savaşları ile uğraşan
Avrupa’nın güçsüz ve zayıf durumundan istifade edememiştir.

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

XVII. Yüzyılda Osmanlı Devleti’nin Dış Politikası
Osmanlı Devleti XVI. yüzyılın sonlarından itibaren ülkede ekonomik ve sosyal sıkıntılar yaşamış, devlet idaresinde zafiyetler ortaya
çıkmıştır. Ancak Avrupa’da 1618-1648 yılları arasında devam eden
Otuz Yıl Savaşları nedeniyle Avusturya, Osmanlı Devleti’nin bu zafiyetinden yararlanamamıştır. Avrupa’da yaşanan bu karışıklıklar,
Osmanlı Devleti’nin Batı’da gücünü korumasını sağlamıştı. XVII.
yüzyılın ilk yarısında Avusturya ile büyük bir sorun yaşamayan Osmanlı Devleti, Otuz Yıl Savaşları’ndan sonra batıda stratejik rakibi
olan Avusturya ile Erdel Meselesi yüzünden yeniden sıkıntılar yaşamaya başlamıştır. Köprülü Mehmed Paşa’nın sadrazamlığı döneminde bu mesele tam olarak halledilememiştir. Köprülü Mehmed
Paşa’dan sonra sadrazam olan oğlu Köprülü Fazıl Ahmed Paşa
Dönemi’nde (Görsel 1.10) Avusturya, Erdel işlerini bahane ederek
Osmanlı Devleti’ne karşı girişimlerde bulunmuştur. Bu nedenle
Avusturya üzerine sefere çıkan Fazıl Ahmed Paşa 1663’te Uyvar
Kalesi’ni fethetmiş ve burayı eyalet hâline getirmiştir. 1664’te
Osmanlı ve Avusturya arasında yapılan Vasvar Antlaşması ile Erdel’deki Türk hâkimiyeti onaylanmıştır.
Osmanlıların bütün zor şartlara rağmen en küçük bir yılgınlık
göstermeden büyük bir azim ve sebatla otuz sekizinci günde
kaleyi fethetmeleri “Uyvar önünde bir Türk gibi kuvvetli” deyimini tarihe mal etmiştir.

