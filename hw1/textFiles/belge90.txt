Osmanlı Devleti, Sultan II. Mustafa Dönemi’nde büyük toprak kayıplarına neden olan 1699 Karlofça ve 1700 İstanbul Antlaşmalarını imzaladı. Sultan III. Ahmed Dönemi’nde devletin dış siyasetini
Karlofça Antlaşması’nın etkileri belirledi. Bu nedenle XVIII. yüzyılın başlarından itibaren Osmanlı Devleti, Karlofça Antlaşması’yla
kaybedilen toprakları geri almaya çalıştı.
İstanbul Antlaşması’yla elde ettiği yerleri yeterli görmeyen Rusya, Avrupalı devletlerden Osmanlı Devleti’ne yeniden savaş açılmasını istedi. Ancak bu çağrıya olumlu yanıt alamayan Rusya,
Osmanlı Devleti’yle tek başına savaşmayı göze alamadı ve Baltık
Denizi’ne yöneldi. Rusya; XVIII. yüzyılda Lehistan, Avusturya, Prusya
ve Danimarka ile birlikte Protestan ülkelerin lideri ve bölgenin
en güçlü devleti olan İsveç’e savaş açtı.

Görsel 1.31
Sultan III. Ahmed

CEVAPLAYALIM

Savaşın başlarında üstünlüğü elinde bulunduran İsveç Kralı XII.
Şarl, 1709 yılında Poltova’da Rus Çarı I. Petro’ya yenilerek Osmanlı Devleti’ne sığındı. Rusya, Osmanlılardan XII. Şarl’ın teslim
edilmesini istedi fakat bu istek Sultan III. Ahmed (Görsel 1.31)
tarafından reddedildi. III. Ahmed’in barışçıl siyaset izlemek istemesine rağmen XII. Şarl ve Fransız elçisi, Osmanlı’nın Rusya’ya
savaş ilan etmesini istedi.
İsveç Kralı XII. Şarl’ın Osmanlı Devleti’ne sığınma nedenleri
nelerdir?
Rusya bir taraftan İstanbul Antlaşması’na aykırı olarak Azak ve
Dinyeper’de yeni kaleler (Görsel 1.32) ve donanma inşa ettirirken
diğer taraftan Balkanlardaki Ortodoksları, Osmanlı yönetimine
karşı kışkırttı. Ayrıca Rus ordusunun Osmanlı topraklarına özellikle
Kırım’a sınır ihlalleri yapması üzerine Osmanlı Devleti, 1710 yılında savaş kararı aldı. Böylece Rusya ile uzun yıllar devam edecek
olan Boğazlar Meselesi’nin temelini teşkil eden ilk savaş başladı.

Görsel 1.32
Azak Kalesi (Kırım)

36

okan okula gidiyor

Çar I. Petro da XII. Şarl’ın kendisine teslim edilmemesini gerekçe
göstererek Osmanlı Devleti’ne
savaş açtı. Eflâk ve Boğdan voyvodalarından destek sözü alan
Rusya, Balkanlardaki Ortodoksların da Osmanlı’ya karşı isyan
edeceğini umuyordu. 1711’de
Osmanlı ordusu ile Rus ordusu
Yaş yakınlarındaki Prut Nehri kenarında karşılaştı. Sadrazam Baltacı Mehmet Paşa komutasındaki
Osmanlı ordusunun çok çevik ve
güçlü olduğunu anlayan Rus Çarı I. Petro, ordusunu geri çekmek
istedi. Osmanlı ordusu tarafından kıskaca alınan Rus ordusu önce
genel hücum daha sonra top atışlarıyla sindirildi. Erzak ve malzeme sıkıntısı da çekmeye başlayan Rus kuvvetleri, Osmanlı ordusu
tarafından Prut’ta imha edilmek üzereyken Rusya barış istedi.

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

Osmanlı ordusunda malzemenin yetersiz olması ve Rus ordusuna
yardım gelebileceği endişesini taşıyan Baltacı Mehmet Paşa, yeniçerilere güvenmemesi ve Kırımlıların sadakatinden şüphe etmesi
gibi sebeplerle Rusların barış teklifini kabul etti.
1711 yılında imzalanan Prut Antlaşması’na göre Ruslar işgal ettikleri topraklardan geri çekilecek, İstanbul Antlaşması sonrası
yaptığı kale ve istihkâmları yıkacaktı. Rusya, Osmanlı Devleti’nin iç
işlerine karışmayacak ve Rus tüccarlar Osmanlı ülkesinde serbestçe
ticaret yapabilecekti. İsveç Kralı XII. Şarl ise ülkesine dönecekti. Bu
antlaşmayla Osmanlılar, İstanbul Antlaşması’yla kaybettiği yerleri
geri aldı. Rusya’ya karşı Prut Antlaşması ile elde edilen üstünlük,
Osmanlılarda Karlofça Antlaşması ile kaybedilen yerlerin geri
alınabileceği inancını güçlendirdi.
Prut Savaşı’nda Osmanlı Devleti’nin, Rusya’nın barış teklifini
kabul etmesinin sebepleri nelerdir?

CEVAPLAYALIM

Prut Sonrası Gelişmeler
Mora Yarımadası ve bazı Ege adaları, Karlofça Antlaşması ile Venedik’e bırakıldı. Burada yaşayan halk, Venedik’in uyguladığı Katolik baskısı nedeniyle Osmanlı Devleti’nden yardım istedi. Ayrıca
Venedik himayesinde bulunan korsanlar, Doğu Akdeniz’de ticaret
ve hac gemilerine baskınlar yapıyordu. Bu gelişmelerin Karlofça
Antlaşması’nın ihlali olduğu gerekçesiyle Osmanlı Devleti, 1714
yılında Venedik’e savaş ilan etti. Osmanlı ordusunun başarıları
sonucu 1715 yılında Mora ve çevresindeki adalar Venedik’ten
geri alındı.
Osmanlı-Venedik Savaşı’na başlangıçta ses çıkarmayan Avusturya,
sıranın kendine geleceğini düşündüğünden tarafsız kalmaktan
vazgeçti. Osmanlı Devleti’nin Karlofça sonrası elde ettiği başarılar
Avusturya’yı korkuttu. Osmanlı ordusunun Dalmaçya’ya yönelmesi
üzerine Avusturya, Venedik ile 1716 yılında ittifak antlaşması imzaladı. Böylece Venedik’le devam eden savaşa Avusturya da katıldı.
Hazırlıklar tamamlanmadan sevk edilen Osmanlı ordusu Tuna Nehri
kıyısında Petervaradin’de (Görsel 1.33) Avusturya ordusu ile karşılaştı. Taktiksel hatalar sonucu Osmanlı ordusu bozguna uğradı.

Görsel 1.33
Petervaradin Savaşı
(Tablo, İskoç Ulusal Portre Galerisi)

37

1. ÜNİTE

Avusturya ordusu ilerleyişini sürdürerek 1717 yılında Belgrad’ı işgal
etti. Ayrıca Venedik’in, Papalık ve Malta şövalyelerinin yardımıyla
Preveze’yi alıp Dalmaçya’ya asker çıkarması Osmanlı ordusunu zor
durumda bıraktı. Osmanlı Sadrazamı Damat İbrahim Paşa’nın barış
isteği üzerine İngiliz ve Hollanda elçilerinin girişimiyle 1718’de
Pasarofça Antlaşması imzalandı.
Karlofça sonrası kaybedilen yerleri geri alma girişimlerinde Rusya
ve Venedik’e karşı verdiği mücadelelerde başarılı olan Osmanlı
Devleti, Avusturya-Venedik ittifakına karşı başarısız oldu. Pasarofça Antlaşması’yla Belgrad, Semendire dâhil kuzey Sırbistan ve
Temeşvar gibi yerler Avusturya’ya bırakıldı. Avusturya, Osmanlı
topraklarında konsolosluk açma hakkı ve ticari imtiyazlar elde
etti. Bu antlaşmayla Bosna ve Preveze’de ele geçirilen kaleler
ile Dalmaçya kıyıları Venedik’e verilirken Mora Osmanlı’da kaldı.
Pasarofça Antlaşması sonrası Osmanlı Devleti, Karlofça ile kaybettiği yerleri geri alma umutlarını kaybetti ve Avrupa’da mevcut
topraklarını korumaya yönelik savunma esaslı bir siyaset izlemeye
başladı.

BİLİYOR MUSUNUZ?

Görsel 1.34
Yeni Kale (Kırım)

38

Karlofça ve Pasarofça antlaşmaları sonrası yaşanan toprak
kayıpları, sınırlar dışında kalan Osmanlı Müslümanlarını, Balkanlardan başta İstanbul olmak üzere Anadolu’ya doğru göçe
zorlamıştı.
1733’te Avusturya ve Rusya, Osmanlı Devleti’ne karşı gizli bir ittifak
antlaşması ile Osmanlı topraklarını kendi aralarında paylaşmıştı. Bu
antlaşmaya göre Azak ve Kırım Rusya’ya; Bosna-Hersek ise Avusturya’ya bırakılmıştı. Rusya, Kırım Tatarlarının kendi topraklarına
akınlarını önlemediği gerekçesiyle Sultan I. Mahmud’a Prut Antlaşması’nı tanımadığını bildirmişti. Osmanlı Devleti, batıda savaşmak
istememesine rağmen Rusya’nın Azak ve Kırım’a saldırması sonucu
1736’da Rusya’ya savaş ilan etmişti. Rusya, başlangıçta Osmanlı
ordusuna üstünlük kurarak Kırım (Görsel 1.34),
Azak ve Özi’yi işgal etmişti. Bu sırada Avusturya da Eflâk, Sırbistan ve Bosna’ya saldırarak
Osmanlı topraklarında ilerlemeye başlamıştı.
Karşı saldırıya geçen Osmanlı ordusu, Avusturya ordusunu geri püskürtmüştü. Avusturya’nın
art arda aldığı yenilgiler sonrası Rus ordusu da
geri çekilmeye başlamış ve Osmanlılar, Özi’yi
geri almıştı. Osmanlı Devleti’ni zor durumda
bırakmak isteyen Rusya, Balkan Ortodokslarını
ayaklandırmak amacıyla harekete geçtiyse de
başarılı olamamıştı. Semendire ve Belgrad’ı Osmanlıların almasıyla Avusturya barış istemek
zorunda kalmış ve 1739’da Belgrad Antlaşması imzalanmıştı. Bu
antlaşmayla Avusturya, Pasarofça Antlaşması’yla aldığı yerleri Osmanlı Devleti’ne geri vermek zorunda kalmıştı. İki ülke arasında
Tuna Nehri, yeniden sınır kabul edilmişti.

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

Rusya, gerek müttefiki Avusturya’nın savaştan çekilmesi gerekse
Balkanlardaki Ortodokslardan da umduğunu bulamaması üzerine
Fransa’nın aracılığıyla barış istemişti. Bütün isteklerinden vazgeçen Rusya ile de 1739 yılında yine Belgrat Antlaşması imzalanmış
ve Rusya, Azak dâhil bütün işgal ettiği yerleri Osmanlı Devleti’ne
bırakmıştı. Bu antlaşma ile Rusya’nın Azak Denizi ve Karadeniz’de
askerî ve ticari gemi bulundurması yasaklanmıştı. Buna karşın
Ruslar, Osmanlı topraklarında ticaret yapabilecek ve Hristiyanlarca
kutsal sayılan yerleri de serbestçe ziyaret edebilecekti. Belgrad
Antlaşmalarından üstün çıkan Osmanlı Devleti, Avrupa’da yeniden
itibar kazanmıştı.
D’argenson Markisi’nin Projesi (1738)
Fransız siyaset adamı Markisi, 1736-1739 Osmanlı ve Avusturya-Rusya Savaşlarının devam ettiği yıllarda çağdaşlarıyla
aynı duyguları paylaşıyordu. Türk Devleti’nin taksimi konusuna
eğilenlerin kaleminden ilk kez çıkan cömert fikri şöyleydi:
“Avrupa’nın karşılaşacağı ilk büyük devrim muhtemelen Türk
Devleti’nin ele geçirilmesi olacaktır. Türk yenilince herkesin
kendi payına düşeni alması lazımdır veya daha iyisi, çok sayıda Hristiyan devlet kurdurmak, kadim Yunanistan’a ve Nil
Nehri’ne, Ege adalarına yeniden hayat vermek gerekir. Bugün
Avrupa barış içindeyken bütün bu ülkeleri Avrupa’nın dengesi
ve ticareti için masrafını paylaşarak fethetmek, Hristiyanlığı
yerleştirmek, kutsal mekânları tamir edip düzenlemek ve
taksimi iyi yaparak Hristiyan kralların iktidarını yerleştirmek
güzel bir proje olurdu.”
Trandafir G. Djuvara (Romanyalı Diplomat), Türk İmparatorluğu’nun
Paylaşılması Hakkında Yüz Proje, s.253’ten düzenlenmiştir.

YORUMLAYALIM

Markisi’nin Osmanlı’nın ele geçirilmesini, Avrupa’nın karşılaşacağı
ilk devrim olarak sunmasının nedenleri neler olabilir?
Doğu’da Mücadele ve Safevilerin Sonu
1639 yılında Osmanlılarla Safeviler arasında imzalanan Kasr-ı Şirin
Antlaşması iki devlet arasında uzun bir barış dönemi başlatmış
ve ticaret yollarının yeniden canlanmasını sağlamıştır. Sultan III.
Ahmed’in Safevilerle siyasi ve ticari ilişkileri geliştirmek istediği
dönemde İran’daki Afgan Ayaklanmaları, siyasi bunalımları ortaya çıkarmıştır. Bu nedenle hem Osmanlı Devleti hem de Rusya,
dikkatini Kafkasya ve Batı İran’a çevirmiştir.
Safevilerin bu zor durumundan istifade etmek isteyen Çar I. Petro
(Görsel 1.35), 1723’te Kafkasya üzerine harekete geçerek Derbent
ve Bakü’yü işgal etmiştir. Bu arada Kafkasya’daki Müslümanların
Osmanlı Devleti’nin himayesine girmek istemesi üzerine Sadrazam Damat İbrahim Paşa’nın girişimiyle İran üzerine sefere çıkılmıştır. Bu seferle Tiflis, Revan ve Nahcivan’ı alan Osmanlı ordusu
daha sonra Tebriz ve Güney Azerbaycan’ı da alarak Batı İran’ı ele
geçirmiştir.

Görsel 1.35
Çar I. Petro
(Gravür, Rijks Müzesi, Amsterdam)

39

1. ÜNİTE

Osmanlı ve Rus ordularının İran’daki ilerleyişi, bu iki devleti yeniden çatışmanın eşiğine getirmiştir. Fransa’nın arabuluculuk yapmasıyla Osmanlı Devleti ile Rusya arasında 1724’te İstanbul’da
İran Mukasemenâmesi (İstanbul Antlaşması) adıyla bir antlaşma
imzalanmıştır. İran’ın paylaşımı için yapılan bu antlaşmaya göre
Gürcistan, Şirvan, Azerbaycan Osmanlı Devleti’nde, Kafkasya’nın
Hazar Bölgesi Rusya’da kalmıştır. Ayrıca her iki taraf da II. Tahmasb’ı Şah olarak tanımıştır. Ancak ülkesinin topraklarının paylaşılmasına razı olmayan Şah Tahmasb, Horasan Türkmenlerinin
özellikle de Avşar boyu lideri Nadir Han’ın desteğiyle Afganlıları
ülkesinden çıkartmıştır. 1731 yılında Şah Tahmasb komutasındaki
İran ordusunun Revan’a saldırısıyla başlayan savaşta Osmanlılar,
İran ordusunu mağlup etmiştir. Barış istemek zorunda kalan Şah
Tahmasb ile 1732 yılında Ahmed Paşa Antlaşması imzalanmıştır.
Bu antlaşma ile Tebriz başta olmak üzere Batı İran ve Azerbaycan,
İran’a bırakılırken Kafkasya Osmanlı Devleti’nde kalmıştır.

BİLİYOR MUSUNUZ?

Şah Tahmasb’ın isteği ile 1732’de yapılan Ahmed Paşa Antlaşması, Osmanlı Devleti’nde diplomasi anlayışının hâlâ zayıf
olduğunu göstermiştir. Bu antlaşma savaşta kazanan Osmanlı
Devleti’nin, masa başında kaybetmesine neden olmuştur.
Afganlıların İran’dan çıkarılmasında etkili olan Nadir Han, Ahmed
Paşa Antlaşması’nı tanımamış ve Şah Tahmasb’ı tahtan indirmiştir.
Osmanlıya karşı kaybedilen toprakları geri almak isteyen Nadir
Han (Görsel 1.36), halkın ileri gelenlerini toplayarak 1736 yılında
kendisini Şah ilan ettirmiştir. Böylece İran’da iki yüz otuz altı yıl hüküm
süren Safevi hanedanı sona ermiş
ve Avşar hanedanı yönetimi ele almıştır. Nadir Han’ın Osmanlı Devleti
tarafından şah olarak tanınmasıyla
Osmanlı-İran ilişkileri yeni bir döneme girmiştir. Bu dönemde 1639’da
imzalanan Kasr-ı Şirin Antlaşması’nda belirlenen sınırlar iki devlet
arasında yeniden kabul edilmiştir.

Görsel 1.36
Nadir Han
(Tablo, 18. yüzyıl savaş resimleri)

40

1736-1739 yılları arasında Osmanlı
Devleti ile Avusturya ve Rusya arasında devam eden savaşları fırsat
bilen Nadir Şah, Doğu’da Afganistan’a ve Hindistan’a seferler düzenlemiştir. Bu sayede sınırlarını genişletmiş ve güçlü bir duruma gelmiştir. Nadir Şah’ın 1743’te Kerkük, Musul ve Bağdat’a saldırmasıyla
Osmanlı-İran arasında savaş yeniden başlamıştır. Osmanlı Padişahı
I.Mahmud’un Kırım ve Mısır’dan yardımcı kuvvetler çağırması
üzerine Nadir Şah, Osmanlı Devleti’nden barış istemiştir. İki
devlet arasında Tahran yakınlarındaki Kerden’de 1746 yılında

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

Kasr-ı Şirin Antlaşması’nın maddeleri esas alınarak yeni bir antlaşma imzalanmıştır.
Osmanlı Devleti ile İran arasında yapılan savaşlar sonunda,
Kasr-ı Şirin Antlaşması’nın esas alınmasının nedenleri nelerdir?

CEVAPLAYALIM

1768-1774 Osmanlı-Rus Savaşı
XVIII. yüzyılda Osmanlı Devleti ile Rusya arasındaki mücadelelerde genelde Osmanlı Devleti barışın devamından yanayken Rusya, saldırgan bir politika izlemiştir. Bunda Rusya’nın emellerini
gerçekleştirmek için XVIII. yüzyılda Osmanlıların içinde bulunduğu durumu fırsat olarak görmesi etkili olmuştur. Rus Çariçesi
II. Katerina'nın komşu devletlere karşı takip ettiği saldırgan politika ve yayılmacı siyaset önce Balkanlarda kendini göstermiş ve
Rusya, Lehistan üzerinde hâkimiyet kurmaya çalışmıştır. II. Katerina
(Görsel 1.37), Lehistan kralının ölümünden sonra kendisine bağlı
Stanislav’ı Leh Krallığı’na seçtirmiştir. Buna karşı Leh milliyetçileri, Osmanlı Devleti'nden yardım ve himaye istemiştir. Rusların
yayılmacı politikalarından rahatsız olan Kırım hanı da Osmanlı
Devleti’nin Rusya'ya karşı harekete geçmesini istemiştir.
Devlet erkânından bazılarının teşvikiyle Lehistan’ı himaye etmek
için Rusya’ya 1768’de sefer yapılmasına karar verilmiştir. Rusların,
Osmanlı Devleti'ne ait Balta kasabasına saldırması sonrası Kırım
Hanı, Kırım Giray’ın 1769’daki seferi ile savaş başlamıştır. Ancak
Kırım Giray’ın ölümü üzerine yerine geçen Devlet Giray, Osmanlı
Devleti’ne destek olmak bir yana Kırım’da bile düzeni sağlayamamıştır. Ayrıca Sadrazam Mehmed Emin Paşa’nın ordunun sevk ve
idaresindeki yetersizliği, gerekli erzak hazırlığının yapılmaması,
askerlerin maaşlarının zamanında ödenmemesi gibi sebepler de
Osmanlı kuvvetlerini zor duruma sokmuştur. Buna karşın Rus ordusunun daha hazırlıklı ve disiplinli olması, Osmanlı kuvvetlerini
zor duruma düşürmüştür.
Kırım Hanlığı, Altınorda Devleti’nin yıkılmasından sonra ortaya çıkmıştır. Osmanlı Devleti’nin Kırım Hanlığına Mengli
Giray’ı getirmesi, Osmanlı Devleti ve Kırım Hanlığı arasında
yeni bir dönemi başlatmıştır. Bundan sonra Mengli Giray, Osmanlı Devleti’nin dostuna dost, düşmanına düşman olmayı
ve hâmiliğini kabul etmiştir.
