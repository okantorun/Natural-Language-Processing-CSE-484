1. İhtiyaçlarınızı karşılarken çevreyle nasıl bir etkileşimde bulunuyorsunuz ?
2. Yenilenebilir enerji kullanımının bugün ve gelecekteki olumlu etkileri sizce
neler olabilir?
Aşağıdaki görsellerde insanların çevreden yararlanma biçimlerine bazı örnekler verilmiştir.

1. Yukarıdaki görselleri inceleyerek, insanların ihtiyaçlarını karşılarken doğal çevreden nasıl yararlandıklarını açıklayınız.
2. Görsellerde verilenlerin dışında sizce insanlar çevreyi başka hangi amaçlar için
ve nasıl bir yol izleyerek kullanmaktadır?

70

3. DOĞAL ÇEVRE
Doğal çevre, insanların ve diğer canlıların yaşamları boyunca karşılıklı olarak etkileşim içinde bulunduğu, biyolojik, kimyasal, sosyal, ekonomik ve kültürel bütün faaliyetlerini devam ettirdiği bir ortamdır. Ekosistem olarak da isimlendirilen bu çevrede,
canlı ve cansız varlıklar bir arada etkileşim hâlindedir. Uygarlık tarihi boyunca insan,
sahip olduğu akıl gücü sayesinde etkileşim içinde olduğu çevreyi sürekli şekillendirmeye ve değiştirmeye çalışmıştır. Bu durum insanlığın ortaya çıkmasından günümüze
kadar yaşadığı doğaya hükmedebilme arzusundan kaynaklanmaktadır. İnsanların
çevreye olan etkileri önceleri daha azdı çünkü nüfus daha sınırlı kalmıştır. Sanayi
bugünkü gibi gelişmemişti. Tahribatın az olmasından dolayı doğa kendini daha
kolay yenileyebilmekteydi.
Teknolojinin ilerlemesi ile insanın doğayı kontrol etme gücü artmış yıllar geçtikçe
bu güç hızlanmış ve insanoğlu geçen zaman içerisinde doğal kaynakları kullanma-da
kendisini doğanın hâkimi olarak görmeye başlamıştır. Sanayi devrimiyle birlikte
insanın doğaya olan etkisi en yüksek seviyeye çıkmıştır. Doğal kaynaklar üzerindeki
bu aşırı baskı ve her şeye rağmen gelişme hırsı, büyük çevre sorunlarının başlangıcı
olmuştur.

3.1 İNSANLARIN DOĞAL ÇEVREYİ KULLANMA BİÇİMLERİ
İnsan, yaşadığı çevreyi ihtiyaçları doğrultusunda sürekli olarak değiştirmekte ve
doğanın kendisine sunduğu imkânları hem kullanmakta hem de değişikliğe uğratmaktadır. İnsanların doğal çevreye olan etkileri ilk olarak beslenme ve barınmayla
ortaya çıkmıştır. İlerleyen zamanlarda yerleşik hayata geçmiş böylece insanın doğal
çevre üzerindeki etkisi artarak devam etmiştir.
Yerleşim yeri seçerken coğrafi koşulların uygun olduğu yerler her zaman tercih sebebi olmuştur.
10.000 yıl önce yerleşik hayata geçen insanoğlu, ilk yerleşmelerinde, iklimin
elverişli, verimli toprakları, ulaşımı kolay, çayır ve meraların bol olduğu yerleri tercih
etmişlerdir. Yerleşim yerlerinin belirlenmesinde önemli bir tercih sebebi de sudur. Su
ve verimli toprakların bulunduğu, tarım koşullarının elverişli olduğu Ganj, İndus,
Fırat, Nil gibi akarsu havzaları ilk yerleşim alanlarına örnektir. Buralarda dönemin
büyük yerleşim yerleri ortaya çıkmıştır. İnsan doğadaki tatlı su kaynaklarını
ihtiyaçları doğrultusunda kullanmak amacıyla göletler, sulama kanalları, barajlar inşa
etmişlerdir. Hidroelektrik

71

santralleri, termik santraller yaparak elektrik enerjisi üretmişlerdir. Sulardan, topraktan, hayvanlardan, bitkilerden, madenlerden elde edilen maddeleri geçmişten günümüze ihtiyaçları doğrultusunda kullanan insan, doğanın kendisine sunduğu çevreyi
tahrip etme yolunda hızla ilerlemektedir.
Mağaralar insanların ilk yerleşim yeri olmuştur. Böylece yabani hayvanlardan gelecek tehlikelerden kendilerini korumuşlardır. Zamanla yerleşik hayata geçen insan
doğadaki malzemeleri kullanarak barınaklar yapmışlardır. İlk zamanlar etraflarında
bulunan taş, toprak, çakıl ve ağaçları kullanmışlardır. Teknolojinin gelişmesiyle birlikte doğal malzemelerin yerini demir ve çimento almıştır. Böylece sağlam, konforlu
ve dayanıklı beton binalar inşa etmişler, evlerin yanında dinî inançlarının gerektirdiği farklı nitelikteki mabet ve ibadethaneler de inşa etmişlerdir. Nüfusun artmasına
paralel olarak ihtiyaçlarda artmıştır. Ulaşım araçlarıyla birlikte ulaşım yolları da gün
geçtikçe gelişmiş ve çeşitlenmiştir.
Yüzyıl öncesine kadar daha düşük ve basit yöntemler ile gerçekleştirilen ulaşım
günümüzde çok büyük ilerlemeler göstermiştir. Geçen her yüzyıl sonrasında gelişen
tekniklerin kullanıldığı kara yolu, limanlar, hava alanları, demir yolları yaparak doğal
çevreyi kullanmışlardır. Ülkemizde son yıllarda yapılan Karadeniz sahil yolu, Ordu Giresun Hava Limanı, Marmaray, Avrasya Tüneli buna en güzel örnektir.

Görsel 3.1 Marmaray Projesi

Asya ve Avrupa kıtalarında toprakları olan ülkemizde, denizler ve boğazlardan dolayı kesintisiz bir kara yolu veya demir yolu ulaşımı sağlamak mümkün değildi. Bu
yüzden İstanbul Boğazı’nın altından iki kıtayı birbirine bağlayan uluslararası Marmaray ve Avrasya Tüneli ulaşım hatları yapılmıştır.

72

İstanbul Boğazı’nın altından geçen demir yolu tüneli ilk olarak 1860 yılında Sultan
Abdülmecit tarafından dile getirilmiş ve projesi çizilmiştir. Bugün Marmaray’la 153

Görsel 3.2 Sultan Abdülmecit’in Tüp Geçit Projesi

yıllık hayal hayata geçirilmiştir. Marmaray teknolojik altyapısı, ekonomik büyüklüğü, ulaşıma kazandırdığı ivme vb. birçok yenilik bakımından dünyada ilkleri
içinde barındırmaktadır. Toplam uzunluğu 76,6 km olan tünelin 13,6 km’si deniz
altından geçmektedir.
İstanbul Boğazı’nın iki yakasını birbirine bağlayan diğer bir önemli ulaşım ağı ise Avrasya Tüneli’ dir. Tünel,
Asya ve Avrupa’ yı iki katlı kara yolu tüneli ile birbirine
bağlamaktadır. Toplam uzunluğu 14.6 km olan tünelin
5,6 km’lik bölümü deniz tabanının altından geçmektedir.
Asya ve Avrupa kıtaları arası 1 saat 40 dakika sürerken
bu süre Avrasya Tüneli ile 15 dakikaya inmiştir.
Hem Türkiye’ de hem de uluslararası anlamda ulaşım
kolaylığı sağlayarak hizmet veren diğer bir hat da Osman Gazi Köprüsü’ dür. İzmit Körfezi üzerine inşa edilen köprünün uzunluğu 2,652 m’ dir. Üç gidiş, üç dönüş
şeritli kara yolu ile insanlar daha kısa zamanda ve daha
güvenli bir ulaşım imkânına kavuşmuştur.

Görsel 3.3 Avrasya Tüneli

Ülkemizde ulaşımı güçleştiren en önemli doğal etken
yeryüzü şekilleridir. Gelişen teknoloji ve bilgi birikimiyle doğanın ortaya çıkardığı olumsuzluklar aşılmıştır.
Dağların sarp ve dik olması ulaşım üzerindeki olum-

73

Görsel 3.4 Osman Gazi Köprüsü

suz etkilerini artırır. Bu etkiyi ortadan kaldırmak için tüneller, köprüler ve viyadükler
inşaa edilmektedir. Buna en güzel örneklerden biri de Karadeniz Sahil Yolu’ dur. Yine
Karadeniz kıyı kuşağının belli bir bölümünün doldurulmasıyla Ordu-Giresun Hava
Limanı inşa edilmiştir.

Görsel 3.5 Karadeniz Sahil Yolu
Görsel 3.6 Giresun Hava Limanı
İnsanlar, ülkemizin ve dünyanın farklı yerlerini görmek, farklı kültürlerini tanımak, eğlenmek, dinlenmek,
eğitim ve sağlık amacıyla turistik faaliyetleri gerçekleştirirler. İklimin elverişli olduğu deniz kıyılarında yaz turizmi yaşanırken, yükseltinin fazla, kar yağışlarının bol
olduğu yerlerde de kış turizmi yaşanmaktadır. Doğal
güzelliklerin dışında insan eliyle oluşturulmuş turistik
merkezler de vardır. Örneğin Birleşik Arap Emirliklerin
Görsel 3.7 Dubai palmiye adası
de ki Basra Körfezi’ nde denizin doldurulması sonucu
oluşturulan dünyanın en büyük yapay adası olan
Palmiye Adası yaz turizminin merkezidir.

Görsel 3.8 Maltepe Sahil Parkı

Anadolu toprakları üzerinde çağlar boyunca çeşitli
medeniyetler doğmuştur. Bu nedenle ülkemiz hemen
her devre ait tarihî değerlere sahip olduğu gibi mağaralar, ormanlar, sıcak su kaynakları, dağlar, denizler gibi
doğal güzelliklere de sahiptir fakat nüfusun hızla
artması ve büyük yerleşim yerlerinin, metropol
şehirlerin ortaya çıkması ile insanların sosyal ihtiyaçları
da artmıştır. Parklar hem dinlenme hem de şehirlere
estetik bir görünüm kazandırma bakımından
önemlidir. Dünya’ nın en büyük şehir parklarından biri
olan İstanbul’ daki Maltepe Sahil Parkı da içinde çok
sayıda sosyal alan barındırmaktadır. İnsanların açık
havada, kent içinde bile olsa doğayla baş başa
kalabilmelerine imkân sağlamaktadır.

74

Sağlam binalar, ulaşım araçları, demir yolları, evimizde kullandığımız sayısız aletler, telefon, bilgisayar ve sayamayacağımız birçok ihtiyaç malzemeleri madenlerden
karşılanmaktadır. Isınmada, ulaşım araçlarında, kömür, petrol, doğalgaz gibi madenler kullanılmaktadır. Demir, bakır, kömür, petrol gibi madenlerin olduğu yerlerde açılan maden ocakları ve çıkarılan madenleri işlemek için kurulan tesisler, doğal çevre
üzerinde olumsuz etkiler yaratmaktadır. Evimizde, okulumuzda kullandığımız ahşap
malzemeler, kâğıt ve kalemlerimiz ormanlardan elde edilmektedir.
Sonuç olarak dünyanın pek çok yerinde mevcut çevre imkânlarını zorlayacak ölçüde hızla artan nüfus, yeryüzündeki kaynaklara ve ekolojik sisteme baskı getirmektedir.
Beslenme, yerleşim, eğitim, sağlık hizmetlerine duyulan ihtiyacın artması; hızlı kentleşme, artan kirlilik, iklim değişmeleri, sağlıksız endüstrileşme, azalan canlı türleri,
çevre problemlerini de hızlı bir şekilde artırmıştır.

3.2 İNSANIN DOĞAYA ETKİSİ
İçinde bulunduğumuz dönem, dünya tarihinin en hızlı ilerleme ve gelişmelerine
sahne olmaktadır. Aklını kullanarak büyük buluşlar gerçekleştiren insanoğlu her geçen
gün yeni eserler ortaya koymaktadır. Bilgi birikimi ve yaptığı buluşlarla sanayi devrimini gerçekleştirmiş, insan gücünün yerini makine gücü ile çalışan atölye ve
fabrikalar almıştır. Gelişen sanayi ile yoğun üretim gerçekleştirilmekte ve güçlü
ekonomiler oluşturulmaktadır. Bütün bu gelişmeler gerçekleştirilirken doğal
zenginlik kaynakları da hızla tüketilmektedir.
3.2.1 Sanayi kirliliği
İnsanoğlu, Sanayi devriminin ardından daha büyük
bir güce sahip olmuş, o zamana kadar kullanılan teknoloji bambaşka bir çehreye bürünmüş ve çevre üzerindeki
yıkıcı etkisini her geçen gün hızla artırmıştır.
Sanayileşme, insanın daha çok üretme ve doğal çevreye egemen olma çabasının bir ürünüdür. Gelişmiş ve gelişmekte olan ülkelerde hızla yaygınlaşmaktadır. Sanayi
daha çok coğrafi şartların elverişli olduğu yani ulaşımın
kolay, doğal kaynakların ve iklimin elverişli olduğu alanlarda yaygınlaşmıştır. Verimli tarım alanlarına kurulan
sanayi ve enerji tesisleri doğal ortamın bozulmasına

75

Görsel 3.9 Sanayi Kirliliği

neden olmaktadır. Fabrika bacalarından çıkan zehirli
atıkların atmosfere karışması insan sağlığını olumsuz
etkilediği gibi yağışlarla birlikte tekrar toprağa, denizlere, göllere ve akarsulara da karışması sonucu bütün
canlıları da olumsuz etkillemektedir
3.2.2 Işık Kirliliği

Görsel 3.10 Işık Kirliliği

Görsel 3.11 Radyoaktif Kirlenme

Işık kirliliği genel olarak yapay ışık kaynaklarının aşırı derecede kullanılması sonucu ortaya çıkan bir kirlilik
türüdür. Özellikle büyük şehirlerde güvenlik amacıyla
yolların, sokakların ve caddelerin aydınlatılması, park
ve bahçelerde, açık alanlarda güçlü aydınlatıcıların kullanılması, bunların yanında, araba farları, mekânlardaki
ışıklandırmalar ve bina aydınlatmaları, gökyüzüne yayılan ışık miktarını sürekli artmaktadır. Yaşanan bu kirlilik giderek artan bir sorun hâline gelmekte psikolojik
problemlerin ortaya çıkmasına neden olduğu gibi hayvanlara ve çevreye de zarar vermektedir. Yanlış aydınlatmalar gökyüzünün olağan görüntüsünü bozmaktadır.
Yapay ışıkların yanlış kullanılması atmosferde bulunan
toz taneciklerine ve moleküllere çarparak gökyüzünün
doğal fonunu bozmakta parlak bir hâle getirmektedir.
Yaşanan bu kirliliğin gece görüşünü bozduğu, güvenlik
ve konforu düşürdüğü, insan sağlığına, ekosisteme zarar
verdiği ve enerji israfına neden olduğu bir gerçektir.
3.2.3 Radyoaktif Atıklar
Özellikle nükleer enerji üretiminde meydana gelen
radyoaktif maddelerin ayrışması sonucunda geriye kalan ürünlerdir. Radyoaktif kirlenmeye neden olan en
etkin kaynaklar nükleer enerji santralleri ve silah üreten
fabrikalardır. Bu santrallerde meydana gelen radyoaktif atıklar, yaymış oldukları elektronlarla havayı, suyu,
toprağı kirletmekte ve bitkilere zarar vermektedir. Böylece besin zinciri yoluyla bu besinleri tüketen hayvanlara daha sonrada insanlara çok kolay ve hızlı bir şekilde
geçmesi, radyoaktif kirlenmenin en tehlikeli özelliğidir.

76

3.2.4 Orman Tahribi
Dünyamızın akciğerleri olan ormanlar bilinçsizce
tahrip edilmekte, özellikle yangınlarla her yıl binlerce
hektar orman yok olmaktadır. Ormanlarla birlikte
birçok canlı türü de zarar görmektedir. Tüm canlıların
yaşaması için son derece önemli olan ormanlar, iklimi
düzenler, insanların ruh sağlığını olumlu etkiler ve
doğa sevgisini aşılar. Ülkemizin önemli zenginlik
kaynaklarından olan ormanların ülke ekonomisine de
birçok katkısı vardır. Topraklarının hatalı işlenmesi,
mera ve çayırların bilinçsiz kullanımı, aşırı hayvan
otlatma vb. sebeplerle oluşan toprak erozyonu, bugün
dünyanın birçok bölgesinde olduğu gibi ülkemizde de
en önemli çevre sorunlarından biri olarak karşımıza
çıkmaktadır. Ormanları korumak geleceğimizi garanti
altına almaktadır.
3.2.5 Su Kirliliği

Görsel 3.12 Orman Yangını

Nüfusun hızla artması beraberinde sanayinin hızla
gelişmesine ve kalabalık kentlerin ortaya çıkmasına neden olmaktadır. Artan nüfusun ihtiyaçlarını karşılamak
amacıyla sayıları gün geçtikçe artan sanayi kuruluşlarının katı, sıvı ve gaz atıklarının arıtılmadan doğaya bırakılması, tarım ilaçları ve kimyasal gübrelerin bilinçsizce
kullanılması suları kirletmektedir. Kanalizasyon sularının doğaya bırakılması, nükleer atıklar, kimyasal
madde-ler, asit yağmurları ve çöplerden sızan
maddelerde suları kirletmektedir. Kirlilik nedeniyle
sudaki oksijen miktarı azalmakta bu durum suda
yaşayan canlılara zarar verdiği gibi, kirlenen sular,
insanlarda da sağlık sorunlarına ne-den olmaktadır.
Su kirliliği her geçen gün dünyamızı daha fazla
tehdit etmekte çeşitli canlı türlerinin ve biyolojik
toplulukların yok olmasına neden olmaktadır. İçindeki
zararlı bile-şenleri barındıran her türlü atığın yeterli
arıtma işlemi yapılmadan havzalara bırakılmasıyla hem
yeryüzü suları hem de yer altı suları kirlenmekte ve
canlı yaşamını teh-dit etmektedir.

77

Görsel 3.13 Aral Gölü

Görsel 3.14 Aral Gölü

İnsanlar beslenme ve giyinme ihtiyaçlarını karşılamak için tarımla uğraşmışlardır. Tarım ürünlerini üretme hırsı nedeniyle zirai ilaç kullanımı, aşırı gübre kullanımı, yanlış sulama sorunlarını da beraberinde getirmiştir. Bir zamanlar dünyanın dördüncü büyük gölü olan
Aral Gölü pamuk rekoltesini artırabilmek için Sovyetler
Birliği döneminde bilinçsiz ve fazla su çekimi yüzünden
çölleşmiştir. Aral Gölü tarih boyunca insan eliyle gerçekleştirilen en büyük doğal afetlerden birisidir.
Aral Gölü kırk yıl kadar bir sürede kuruyup çöle dönmüştür. Bir zamanlar teknelerin yüzdüğü göl bugün çorak bir hâl almıştır.
3.2.6 Toprak Kirliliği

Toprak, canlıların beslendiği, barındığı ve üzerinde
yaşadığı yerdir. Yaşamın kaynağıdır. Bu sebeple toprak
dilimizde, ana olarak vurgulanmıştır. Toprak, tıpkı su
ve hava gibi, canlıların yaşaması yani ekolojik dengenin
sağlanması ve devamlılığı açısından son derece önemlidir. Toprağın üst tabakası, insanların ve diğer canlıların
beslenmesinde temel kaynak olduğu gibi yer altı sularının oluşumuna da zemin hazırlamaktadır. Sanayi için de
ham madde kaynağı olan toprak, ekonomiye katkı sağGörsel 3.15 Toprak Kirliliği
lar. Toprak, maalesef kimyasal atıklarla kirletilmekte ve
tarım dışı kullanılmaktadır. Bitki örtüsünün zarar görmesi de erozyonu kaçınılmaz
kılmakta ve toprak verimsizleşmektedir. Yurdumuzda erozyonu önlemek, pek çok
canlıya barınak oluşturmak, yer üstü ve yer altı sularının kaybını en aza indirmek
amacıyla ağaçlandırma projeleri yapılmaktadır.
İnsanoğlunun doğaya verdiği tahribat, doğanın aleyhine dengeyi, iyice bozmaya
başlamıştır. İnsanlığın, doğal kaynakları israfı ve doğayı tahribatı karşısında doğanın
kendini yenileyebilmesi oldukça zorlaşmıştır. Mevsimlerin değişmesi, buzulların erimesi doğal dengenin bozulduğunun en önemli göstergesidir. Ormanlarımız acımasızca katledilmekte, denizler kirletilmektedir. Soluduğumuz hava zehirle yüklenmekte,
kulaklarımız, gözlerimiz ve beynimiz; gürültü, beton ve metal kirliliği ile doldurulmaktadır. Son yıllarda dünyanın çeşitli yerlerinde sel baskınları, aşırı kuraklık, şiddetli rüzgârlar ve öldürücü yaz sıcakları gibi doğal afetler görülmekte ve sayılarla ifade

