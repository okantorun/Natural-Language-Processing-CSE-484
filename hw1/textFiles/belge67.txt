Bir milletin tarihi, değer
ölçüleri,
folkloru,
müziği,
“Bir ülkenin yönetimini ele alsaydım,
edebiyatı, bilimsel birikimi, dünya yapacağım ilk iş, hiç kuşkusuz dilini gözden
görüşü o milletin kültürünün
birer parçasıdır. Bütün bu ortak geçirmek olurdu. Çünkü dil kusurlu ise, sözcükler
değerler dil aracılığıyla gelecek düşünceyi iyi ifade edemez. Düşünce iyi ifade
kuşaklara aktarılır. Sözlü ve yazılı edilemezse, görevler ve hizmetler gereği gibi
kültür ürünleri dil aracılığı ile yapılamaz. Görev ve hizmetin gerektiği şekilde
nesilden nesile aktarıldığından yapılamadığı yerlerde âdet, kural ve kültür bozulur.
kültür de dile muhtaçtır. Dildeki
kültürel boyutları, deyimlerde, Âdet, kural ve kültür bozulursa adalet yanlış yollara
atasözlerinde, türkü ve şarkılarda sapar. Adalet yoldan çıkarsa, şaşkınlık içine düşen
edebî eserlerde de görürüz. halk ne yapacağını, işin nereye varacağını bilemez.
Örneğin, “Açık yaraya tuz İşte bunun içindir ki, hiçbir şey dil kadar önemli
ekilmez”, “Dokuz ölç, bir biç” gibi değildir.”
atasözlerinin toplumun deneyim
Konfüçyüs
ve gözlemlerini aktarma işlevleri
vardır.
Milletler ancak dilleri ve kültürleri sayesinde varlıklarını koruyabilirler. Dilini
ve kültürünü korumasını beceremeyen milletlerin yeryüzü arenasında uzun süre
kalamayacağı tartışma götürmez bir gerçektir çünkü diline sahip çıkmak bir bakıma
kültüründen haberdar olmaktır.
Kültür- Eğitim İlişkisi
Eğitim, insanın tüm yaşamını düzenleyen ve bireyin toplumsallaşmasını sağlayan
bir süreçtir. Toplumsallaşma (sosyalleşme) ve kültürel değerleri kazanma, öncelikle
aile kurumunda başlar. Aile kurumunda başlayan bu süreç, eğitim kurumlarında belirli
bilimsel kurallara uygun ve sistematik bir şekilde devam eder. Eğitim, maddi olan ve
maddi olmayan kültür ögelerini aktararak bireyin belli bir meslekte uzmanlaşmasını
sağlar.

Kültür - Sanat İlişkisi
Sanat, düşünce ve duyguların hayal
gücüyle yorumlanarak yaratıcı biçimde
ifade edilmesidir. Sanatçının duygu ve
düşüncelerinin kaynağı ise içinde yaşadığı
toplumun kültürüdür. Sanatçı yaşadığı
toplumun kültürel özelliklerini eserlerine
aktarır. Sanat etkinlikleri sonucunda ortaya
konan eserler, toplumların geçmişten
devraldıkları ve kendilerinin de katkıda Görsel 1.11. Sanat, kültürün en önemli
bulunarak sonraki kuşaklara aktardıkları taşıyıcı unsurudur.
yaşayış ve düşünce ürünleridir. Toplumun
düşünce zenginliği, eleştiri anlayışı, yaşam biçimi, inançları, eğitimi yani ait olduğu
kültürün izleri sanat eserlerine yansır. Bir topluma ait olan insan, kendi kültürel mirasını
öğrenir, onu korur ve yaşatır. Kültürün en önemli taşıyıcı unsurlarından biri olan sanatsal
etkinlikler aracılığıyla kültürün estetik yönü kazanılır.

22

1. Ünite Toplum ve Kültür

Kültürün Toplumsal Kurumlar ve Toplumsal Değişmeyle Etkileşimi
Kültür, toplumun maddi ve manevi değerlerini bütünleştirirken getirdiği kural ve
değerlerle insanlar, gruplar ve kurumlar arası ilişkileri düzenler. Kültür, insanın ortaya
çıkardığı maddi ve manevi bütün ürünleri kapsadığı için doğrudan toplumsal kurumlarla
ilişkili bir kavramdır. Bu anlamda, insanların çeşitli ihtiyaçlarını karşılamak için ortaya
çıkmış olan kurumlar kültürün birer parçasıdır. Her toplumsal kurum içinde bulunduğu
kültürel yapının özelliklerine göre şekillendiğinden kültür, toplumsal yapıyı etkileyen ve
değiştiren önemli faktörlerden biridir.
Bilim ve teknolojinin gelişmesi toplumun maddi kültürünü etkilemekte ve
değişmelere neden olmaktadır. Maddi kültür unsurlarındaki bu değişmeler, toplumun
manevi kültüründe de değişmelere neden olmaktadır. Örneğin üretimin kara sabanla
yapıldığı bir toplum, geniş aile yapısını gerektirir. Teknolojinin değişmesi ile tarımda
traktörün, biçerdöverin kullanılması aile yapısını zamanla değiştirmiştir. Sanayi devrimi
sonucu gelişen kapitalist ekonomi sistemi hukuk sistemlerinden devlet yapılarına, din
anlayışlarından aile yapılarına uzanan bir dizi değişime yol açmıştır.
Manevi kültürün değişmesiyle toplumdaki bireylerin tutumları, duyguları,
düşünceleri ve davranışları farklılaşmakta ve bu farklılaşmalar da toplumsal değişmeye
yol açmaktadır. Örneğin toplumlar, başka bir toplumun üyeleriyle ticaret amacıyla bir
araya gelebilirler. Bu ilişkiler sonucunda karşılıklı bilgi alışverişi sürecinde birbirlerinden
etkilenebilirler ve her iki toplumun kültüründe de değişmeler olabilir. Maddi kültür,
tüm insanların hizmetindedir. Manevi kültür ise diğer kültürlerden farklılığı nedeni ile
yerel nitelik taşır. Bunun için ulusal kültür ile evrensel kültür arasında bir bütünleşme
gerekir. Bu bütünleşmeyi sağlayan kültürler, toplumsal gelişme yolunda önemli mesafeler
almaktadır. Toplumsal değişmede kültür etkeni giderek etkili olmaktadır. Kültür etkeni
toplumsal değişmedeki işlevini, radyo ve televizyon gibi iletişim araçları, hızlı taşıtlar,
turizm, sanat etkinlikleri vb. ile yerine getirir.

Görsel 1.12. Sosyal yapı, ait olduğu toplumun kültür ögeleriyle şekillenir.

23

Sosyoloji 2

1.4. KÜLTÜRLE İLGİLİ TEMEL KAVRAMLAR
Kültür kendi içinde birçok çeşitliliği korurken faklı kültürlerle de girdiği etkileşim
sonucunda onları hem etkiler hem de etkilenir. Kültür bu etkileşimden doğan farklı
süreçleri içinde barındırır. Bu süreçlerin başlıcaları şunlardır:
1.4.1. Popüler Kültür: Küreselleşme ve
kitle iletişim araçlarının yaygınlaşmasıyla
birlikte, temelinde kültür endüstrisinin
yer aldığı ve ulusal sınırları aşan yeni bir
kültürel alan ortaya çıkmıştır. Bu alan
geniş halk kitleleri tarafından benimsenmiş
kültürel unsurlardan oluşur. Bu unsurlar
sinema, moda, televizyon dizileri, spor,
magazin ve sosyal medya vb. araçlarla yeni
alışkanlıklar, davranış biçimleri, düşünme
Görsel 1.13. Televizyon en yaygın popüler
kalıpları üretilir ve pazarlanır. Tüketime
kültür aracıdır.
dayalı bir kültürdür. Her şey imaj üzerine
kuruludur.
1.4.2. Baskın Kültür: Dünyada ya da bir toplumda alternatif kültürler içinde en
yaygın, en çok benimsenen kültürdür. Genelde orta sınıfın paylaştığı değerler, çeşitli
alışkanlıklar ekonomik kaynaklar baskın kültürü oluşturur. Bir toplumda hakim olan
değerleri yaşama aktarır. Toplumsal bütünlüğün güvencesini oluşturur.
1.4.3. Kültür Şoku: Kendi kültür ortamından başka bir kültür ortamına katılan
bireylerin yaşadıkları bunalım ve uyumsuzluk durumudur. Örneğin Almanya’ya giden
ilk Türk işçilerinin yaşadıkları uyum sorunları, kentten köye gelin olan bir kızın uyum
sorunu vb.
1.4.4. Kültür Emperyalizmi: Gelişmiş ülkelerin ekonomik ve siyasi güç kullanarak
kendi değer ve alışkanlıklarını, yaşam tarzlarını, tüketim alışkanlıklarını, dillerini,
dinlerini az gelişmiş ülkelere empoze etmek için uyguladığı kültür politikasıdır. Kültür
emperyalizminin neden olduğu iki önemli sonuç vardır. Biri kültürel asimilasyondur.
Kültürel asimilasyon, bir toplumun başka bir toplumun kültürünü eritmesi kendine
benzetmesidir. Asimilasyon normal bir süreçle olabildiği gibi devlet eliyle zorla da
olabilir. Örneğin Bulgaristan’da Türk soydaşlarımızın isimlerinin değiştirilmesi, onların
ibadetlerinin engellenmesi gibi. Kültürel emperyalizmin yol açtığı diğer sonuç ise kültürel
yozlaşmadır.
1.4.5. Kültürel Yozlaşma: Yabancı
kültürlerin olumsuz etkisi ve toplumun
kendi öz değerlerine yeterince sahip
çıkmaması sonucu meydana gelen kültürel
bozulmadır. Örneğin gençlerin Batı
kültürüne özenmesi, yardımlaşmanın
yerini çıkarcılığın ve duyarsızlığın alması,
ana dilin yabancı kelimelerle yozlaşması,
dinî bayramların özünden uzaklaşıp
tatile dönüşmesi, iş yeri isimlerinin
Görsel 1.14. Ulusal dil yok olunca ulusal
yabancı kelimelerden seçilmesi kültürel
duygu da çok geçmeden kaybedilebilir.
yozlaşmadır.

24

1. Ünite Toplum ve Kültür

1.4.6. Kültürlenme: Belli bir toplumun farklı bölgelerinden (alt kültürlerinden) ya da
farklı toplumlardan gelen birey ve grupların belli yer ve zamanda bir arada bulunması
ve bir etkileşim sürecine girmesi sonucunda, asıl kültür ve alt kültürlerde bulunmayan
yepyeni bir birleşimin oluşmasıdır. Örneğin farklı kültürlerden gelerek bugünkü
Amerikan toplumunu oluşturan göçmen gruplarının, birbirlerini etkileyerek kendi
kültürlerinden farklı ve yeni bir kültür bileşimine ulaşmaları kültürlenmedir.
1.4.7. Kültürleşme: Kültürel yayılma süreciyle gelen maddi ve manevi ögelerle başka
kültürlerden birey ve grupların kültürel etkileşime girmesi ve bu etkileşim sonunda her
ikisinin de değişmesi durumudur. Örneğin aynı mahallede oturan farklı yörelerden
gelmiş toplulukların zamanla birbirini etkilemesi, Avrupa birliğine üye ülkelerin kültürel
etkileşime girmesi kültürleşmedir.
1.4.8. Kültür Merkezciliği (Etnosantrizm): Kişinin kendi kültürünü merkeze alarak
başka kültürleri kendi kültürünün değer sisteminden değerlendirmesi ve yargılamasıdır.
Kültür merkezciliği çoğunlukla kendi kültürünü yüceltme ve başka kültürleri küçümseme,
ötekileştirme ya da aşağılama düzeyinde kendini gösterir. İlk bakışta her kültürel kimlik
için normal ve doğal gibi gözüken etnosantrizm yabancı düşmanlığı, ırkçılık gibi
durumların oluşmasına neden olmaktadır. Kendi kültürümüzün bizim için ne kadar
anlamlı ve değerliyse başka kültürlerin de onun üyeleri için o kadar değerli ve anlamlı
olduğu, herhangi bir kültürü diğer kültürlere karşı değerli hâle getirecek bir gerekçe
ortaya konulamayacağı bilinci bireylere kazandırılmalıdır.
1.4.9. Yabancı Kültür Hayranlığı: Bir bakıma kültürel merkezciliğin bütünüyle karşıtı
bir hâli ifade eder. Hem gelişmiş ülkelerin kendi kültürlerini empoze etmeleri sonucu
hem de yerli medya aracılığıyla bireylerin içine doğduğu kültürü değersiz bularak başka
kültürlere aşırı ilgi duyması ve onları benimsemesiyle ortaya çıkan bir durumdur.
1.4.10. Kültürel Görelilik: Kültürel farklılıklar hakkında değer yüklü yargılardan
kaçınmayı öneren ve her kültürü diğerine karşı göreceli kabul eden yaklaşım biçimidir.
Bu kavram kültürleri kendi içinde değerlendirmek ve yargılamak gerektiği, bir toplumun
kültürünü anlamak için o toplumu oluşturan tarihsel koşullarına bakmak gerektiğini,
kültürlerin dışardan yargılanamayacağını ifade eder.

Görsel 1.14. Manisa mesir macunu şenlikleri ve aşure günü etkinlikleri

25

Sosyoloji 2

3. UYGULAMA
I. Üretimde geçirilen zamanı artırmak amacıyla yöntemler arayan şirketler,
çalışanların yemek sırasında da vakit kaybetmemesi için hızla yenebilen fast food
türü yemekleri tercih etmeye başladılar. Ama fast food, şirketlerle sınırlı kalmayıp
kısa zamanda yoğun çalışma temposuna sahip olan metropollerden kasabalara kadar
dünyanın hemen her yerine yayıldı. Ülkemizde de özellikle gençler, çok zengin bir
sofra kültürüne ve binbir çeşit yemeğe sahip olan Anadolu’da yaşamalarına karşın
bu hızlı ama sağlıksız yemekleri tercih eder oldular. İşin ilginci, binlerce yıl boyunca
beslenme ihtiyacını giderirken bu eylemini güzelleştirmeye çalışan insanımız,
günümüzde yiyecekleri ayakta atıştırır hale geldi. Ailenin tüm bireylerini bir araya
getiren sofra, yalnızca özenle hazırlanan yiyeceklerden oluşmaz, bireylerin damak
tadından inançlarına, toplumun kültürel özelliklerinden sosyal ilişkilere hatta
yaşanılan coğrafyaya kadar insanın ilişkili olduğu hemen her şeyden izler taşır.
Yukardaki metinde hangi kültürel süreçlerden bahsedilmektedir?
II. Aşağıda verilen ifadelerin doğruluk değerlerini (D-Y şeklinde) karşılarına
yazınız.
D
Y
1. Magazin, çizgi karakterleri, film kahramanları popüler kültürün bir
parçasıdır.
2. Popüler kültür, toplumsal hayatla örtüşürken halk kültürünün gerçek
hayatta karşılığı yoktur.
3. Bir toplumda bazı kültür unsurları herkes tarafından, bazıları ise bölgelere
ve kesimlere göre kazanılır.
4. Meslek ahlakı, giyim tarzı, düğün âdetleri, mutfak kültürü bölgelere ve
kesimlere göre kazanılan özel unsurlardır.
5. İnsanlar bayram kutlamalarında, düğün törenlerinde, cenaze merasimlerinde bir araya gelerek acılarını sevinçlerini paylaşmaları, birlikteliğin önemini yaşatmaları kültürün toplumsal bütünleşme işlevine örnektir.
6. Bir toplumun kültürünü anlamak için o toplumu oluşturan tarihsel
koşulları bilmek, o toplumda yaşayan bireylerin yaşam biçimi ve değerlerine
bakmak kültürleşme olarak ifade edilir.
7. Popüler kültür, bir toplumda hakim olan değerleri yaşama aktarır.
Toplumsal bütünlüğün güvencesini oluşturur.
8. Yabancı ülkelerde uzunca süreler kalan birey ve gruplarda gözlemlenen
değişmeler, kültürleşmedir.
9. Anadilin öğrenilmesi, bir derneğe üye olma veya zorunlu eğitim süreci
kültürel yayılma örnekleridir.

26

1. Ünite Toplum ve Kültür

1.5. KÜLTÜREL TUTUMLAR

?

Bazı yörelerimizde erkek evleneceği kızın babasına başlık parası öderken
Yunan kültüründe baba, kızıyla evlenecek erkeğe drahoma (para) öder;
Japonlar pirinci çubukla, İngilizler çatalla, Araplar avuçlarıyla yer; Hintliler
ineği kutsal sayıp etini yemezlerken, çoğu toplumlar ineğin etinden ve
sütünden yararlanır. Bir Tibetli çayını tereyağı eşliğinde, bir Rus şekeri
ağzına alarak içer. Çinlilere göre içilen çaydan haz alınmalı, bunun için de
geniş ağızlı fincanlar tercih edilmelidir.
Sizce bu tür davranış örneklerinde kültürün hangi özelliği üzerinde
durulmaktadır?

Kültür, toplumun kendine özgü
yanıdır. Bazı davranış kategorileri,
tüm toplumlarda yer almakla
birlikte bu davranışların biçimleri
toplumdan topluma değişir. Örneğin
bir Amerikalının evlilik töreni ile
Japonunki aynı değildir. Yine bir
Budist ya da Hintlinin ölüsüne yaptığı
törenle bir Türk’ün yaptığı tören
farklıdır. Bir Osmanlı mimarisi ile bir
Bizans mimarisi farklı olduğu gibi, bir
Kızılderilinin çadırını yapma biçimi Görsel 1.15. Kültür bir toplumun yaşam biçimidir.
ile bir Eskimonun çadır yapma biçimi
farklıdır.
Bu örneklerin sayısı çoğaltılabilir.
Kültürel değerlerdeki ayrılıklar toplumların birbirinden farklı özelliklere sahip
olmalarını beraberinde getirmiştir. Her
toplumun nesnelere yüklediği anlam,
algılama, düşünme, iletişim kurma, yeme-içme, giyim-kuşam, ahlaki tutumlar,
alışkanlıklar vs. diğerlerinden farklıdır.
Herhangi bir kültürdeki insan davranışları sadece o kültürün değerler sistemi
Görsel 1.16. Madakaskarlıların töreni
içinde anlaşılabilir. Örneğin Madakaskarlıların ölülerini 7 yılda bir mezardan
çıkarıp müzik eşliğinde dans etmelerinin altında ölünün atalarıyla kavuştuktan sonra
ruhunun mutlu edilmesi inanışı vardır. Davranış biçimleri o kültürün insanlarının maddi ya da duygusal ihtiyaçlarıyla ilintili olduğundan sözkonusu olan kültürel ögelerin o
kültür için işlevsel anlamının ne olduğu araştırılmalıdır.

27

Sosyoloji 2

Hiçbir toplumun aynı olması beklenemez. Bu nedenle bir toplumu tanımlamaktan çok tanımaya çalışmak, farklılıklara saygı duymak, farklı kültürler arasında, ileri,
yüksek ya da ilkel kültür şeklinde karşılaştırma yapmamak, hoşgörüye dayalı bir tutum içinde olmak gerekir. Başka kültürlerde yaşayan insanların davranışları, ahlak
anlayışları, onlarca neyin doğru, neyin yanlış neyin yapılabilir, neyin yasak olduğu
değerlendirilirken o kültürün koşulları dikkate alınmalıdır. Kültür ve farklılığın insanlığı güzelleştiren bir değer olduğu ve bunun mutlaka korunması gerektiği bilinci
bireylere kazandırılmalıdır.
Tüm kültürler değerli olabilir ama hepsinin eşit derecede saygıyı hak etmesi ancak başta yaşam hakkı olmak üzere bireysel hak ve özgürlüklere saygı gösterdikleri
ölçüde mümkün olduğu göz önünde bulundurulmalıdır.

İnsanlar her yerde aynı şekilde yaşasa ve ihtiyaçlarını hep aynı şekilde karşılasa
yani evleri aynı olsa, aynı yemekleri yeseler, aynı şekilde eğlenip aynı müzik aletlerini
çalsalar, aynı tarz melodileri söyleseler; düğünleri gibi yasları, törenleri, ibadetleri aynı
olsa kısaca her şey ve herkes birbirine benzemeye başlasa başka ülkeleri görme isteği
veya seyahat etme isteği duyar mıydınız?
Görüşlerinizi aşağıda ayrılan yere yazınız.


