Engellilerin yaşadığı zorluklar

Engeli olmayan insanlara kıyasla engelli bireyler; daha kötü sağlık
durumlarına, daha düşük eğitim başarısına ve daha yüksek yoksulluk
oranına sahiptir. Birçok insanın varlığına alıştığı sağlık, eğitim, ulaşım,
bilgi edinme gibi hizmetlere erişimde
engelli insanlar zorluk ve sıkıntılar
yaşar (Görsel 1.3). Engellilerin topluma katılmalarında en büyük sıkıntılar; ulaşım, fiziksel çevre ve konut
sorunudur. Yollar, kaldırımlar, kamu
binaları, park ve bahçeler, okullar,
içinde yaşanılan konutlar, ulaşım
araçları ve bunun gibi daha birçok fiziksel çevre unsuru, engellilerin topluma katılmasının önünde ciddi birer
sorun oluşturmaktadır. Böylece sahip olduğu engeli nedeniyle hareket
yeteneği sınırlanmış insanların bu ve benzeri sebeplerle yaşadıkları sınırlama daha da pekişmektedir. Bunun anlamı hareket yeteneği sınırlanan
bireyin toplumsal yaşamdan dışlanmasıdır. Oysa fiziksel çevre koşulları
engellilerin topluma katılmasını, toplumla bütünleşmesini kolaylaştıracak
bir biçimde tasarlanabilir ve geliştirilebilir.

Sıra Sizde
• Engellilerin sosyal hayatta karşılaştıkları zorlukları tespit edip bunların azalması için çözüm
önerileri geliştiriniz.

Engelli olmak sorun değil, engelliye
engel olmak sorundur.

1. ÜNİTE SAĞLIK BİLGİSİ

1.1.1.2. Çevresel Etmenlerin Kişi ve Toplum Sağlığına Etkileri
Çevre; canlıların yaşamları boyunca ilişkilerini sürdürdükleri, birbirleriyle etkileşim içinde bulundukları fiziki, biyolojik, sosyal, ekonomik ve kültürel
ortamdır. Bir başka deyişle çevre, insanın anne rahminde oluştuğu andan
ölünceye kadar yaşadığı ortamda etkileşimde bulunduğu etmenlerdir. Yaşam
sırasında çevre insanı, insan da çevresini olumlu ya da olumsuz yönde etkiler. Çevre;
•
•
•

Hastalıklar için zemin hazırlayabilir.

Hastalıkların yayılmasını kolaylaştırabilir.

Bazı hastalıkların seyrini ve sonucunu etkileyebilir.

İnsan sağlığını etkileyen çevresel etmenler şunlardır:

1. Kimyasal Etmenler: Zehirler, kanser yapıcı maddeler, gıda katkı
maddeleri gibi insan sağlığını bozan etmenlerdir. Özellikle tarımsal üretimde
bilinçsiz kullanılan yapay gübrelerin ve hormonların sağlığı olumsuz yönde
etkilediği bilinmektedir.
2. Fiziksel Etmenler: Çevremizde bulunan ve sağlığa zarar veren
bütün fiziksel şartlar, fiziksel etmenler olarak tanımlanır. Kullanma suları, atık
sular, kentlerde çöpler, köylerde ise çöplerle beraber gübreler pis kokusu,
görüntü kirliliğinin yanında birçok bulaşıcı hastalığa da neden olur. Ayrıca
çevrenin iklimi, ev ve iş yerlerinin havası, sıcaklığı, aydınlatılması; lokanta,
sinema vb. gibi genel yerler, giyim eşyaları da fiziksel etmenlerdir.

17

a) Gürültü Kirliliği: Kişiyi bedensel ve ruhsal olarak olumsuz etkileyen, insanların işitme sağlığını ve algılamasını bozan, iş performansını azaltan, çevrenin sakinliğini yok eden önemli bir çevre kirliliği türüdür (Görsel 1.4).
Kentleşme, sanayileşme, hızlı nüfus artışı, ekonomik yetersizlikler, teknolojik gelişmeler ve eğitim eksikliği ses kirliliğini yaratan en önemli etmenlerdir. Gürültünün derecesi ve gürültüye maruz kalma süresine göre
kişilerin fizyolojik ve psikolojik performanslarında etkilenmeler görülür (Tablo 1.1). Çalışma ve Sosyal Güvenlik
Bakanlığı verilerine göre meslek hastalıklarının %10’u
gürültü sonucu meydana gelen işitme kaybı olarak tespit
edilmiştir. Gelişmiş ülkelerde 1960’lı yıllardan bu yana
gürültünün kişisel ve toplumsal yaşam kalitesini düşürdüğü kabul edilmektedir. Bir diğer ifadeyle gürültü kirliliği
geri kalmışlığın göstergesi olarak görülebilir.

Görsel 1.4
Gürültü kirliliği

Tablo 1.1
Gürültü derecesi ve etkileri (T.C. Çevre ve Şehircilik Bakanlığı)
Gürültü Derecesi

Etkilenme Aralığı
(dBA)

Sağlık Üzerine Etkileri

1.Derece gürültüler

30-65

Konforsuzluk, rahatsızlık, öfke, kızgınlık, uyku düzensizliği ve konsantrasyon bozukluğu.

2.Derece gürültüler

65-90

Fizyolojik reaksiyonlar; kan basıncı artışı, kalp atışlarında ve solunumda hızlanma, beyin sıvısındaki basıncın azalması, ani refleksler

3.Derece gürültüler

90-120

Fizyolojik reaksiyonlar, baş ağrıları.

4.Derece gürültüler

120-140

İç kulakta devamlı hasar, dengenin bozulması

5.Derece gürültüler

>140

Ciddi beyin tahribatı, kulak zarının patlaması

1. ÜNİTE SAĞLIK BİLGİSİ
Görsel 1.5
Radyasyon uyarısı

b) Radyasyon: Maddeye ve insana nüfuz edebilen
dalgalar veya parçacıklar biçimindeki enerji yayımı ya da
aktarımıdır (Görsel 1.5). Çevreye yayılan bu ışınlar, canlı
hücreleri doğrudan etkileyerek genlerde bozulmaya neden olmaktadır. 1945’te Japonya’da, 1986’da Çernobil’de
olduğu gibi yoğun radyasyon ani ölümlere, düşüklere,
kanserlere, katarağa, yanıklara, engelli ve ölü doğumlara
neden olmuştur. Bu etki nesiller boyunca devam etmektedir. Bununla birlikte; elektrikli süpürge, tost makinesi, ütü,
mikser, ampul, buzdolabı, saç kurutma makinesi, çamaşır
makinesi, fırın, televizyon, ekmek kızartma makinesi ve
rondo gibi elektrikli ev aletleri elektromanyetik radyasyon
yayan cihazlar grubuna girmektedir. Bu aletlerin kullanımının azaltılması aile bütçesine ve ülke ekonomisine yüksek
faydalar sağlayacak ve radyasyon kirliliğini azaltacaktır.
c) Cep Telefonu: Hayatımızın vazgeçilmez bir parçası hâline gelen cep telefonları, ülkemizde ve dünyada
yaygın olarak kullanılmaktadır. Cep telefonu insan sağlığı
için bir tehdit oluşturabilir.

18

Görsel 1.6
Cep telefonunun zararları

Görsel 1.7
Hava kirliliği

Cep telefonu kullanımı (doza bağlı olarak) konsantrasyon eksikliğine, uyku bozukluğuna, hâlsizliğe, kan basıncında artışa ve baş ağrısına yol açabilir. Uzun vadeli
cep telefonu kullanıcılarında tümör gelişimi riski artabilir
(Görsel 1.6).

ç) Hava Kirliliği: İnsan sağlığını veya çevresel
dengeleri bozacak şekilde havanın bileşiminin değişmesi
ya da havada bulunmaması gereken maddelerin havaya
karışmasıdır (Görsel 1.7). Trafik, endüstri ve ısınmadan
kaynaklanan kirleticiler, hava kirliliğinin başlıca kaynaklarıdır. Hava kirliliğinin insan sağlığına etkileri; kirli havanın
vücuda giriş şekli, maruziyet süresi, kirli havadaki etkenlerin yoğunluğu ve kişinin genel sağlık durumuna göre değişmektedir.
Havadaki kirleticiler; solunum fonksiyonlarında
bozulmaya, solunum sistemi ve kalp hastalıklarına, kansere ve erken ölümlerde artışa neden olmaktadır.
Hava kirliliğinin azaltılabilmesi için ulusal ölçekte
katı yakıt kriterlerinin belirlenmesi, akaryakıt kalitesinin ve
araç standartlarının iyileştirilmesi, doğal gaz altyapısının
yaygınlaştırılması gibi birtakım önlemlerin alınması yarar
sağlayacaktır.
d) Su Kirliliği: Nüfusun, sanayinin ve şehirleşmenin hızlı bir şekilde artışı su kirliliğine yol açar. Su kirliliğinde insan faaliyetlerinin etkisi
büyüktür. Lağım suları, fabrika atıklarının sulara karışması suların kirlenmesine neden olur. Su kirliliği arttıkça insan sağlığı da tehdit altına girer.
Bunu önlemek için öncelikle su israfının önüne geçilmelidir. Bunun dışında sanayi atıklarının ve evsel atıkların kontrollü şekilde atılması, doğada
zor parçalanan deterjan gibi maddelerin kullanımının azaltılması, gübre
ve kimyasal ilaçların kontrollü bir şekilde kullanılması gibi önlemlerin de
alınması gereklidir.

1. ÜNİTE SAĞLIK BİLGİSİ

e) Çöpler: Görüntü ve çevre kirliliği oluşturur
(Görsel 1.8). Çöpler karıştıkları toprağı, suyu ve havayı kirletir. Son yıllarda ortaya çıkan bazı büyük
olaylar yer altı ve yer üstü su kaynaklarının kirlenmesine neden olmaktadır. Sağlıklı bir çevre için çöplerle
ilgili çözüm arayışlarına gidilmelidir.

Çevre kirliliğine yol açan etmenlerden biri de
tıbbi atıklardır. Bunlar özellikle sağlık personeli başta olmak üzere tüm çevrede yaşayan canlıları etkilemektedir. Bu atıklar nedeniyle insanlarda kanser,
bağışıklık sistemi bozuklukları, hormonal hastalıklar, çocuklarda gelişme ve zekâ gerilikleri gibi ciddi
sağlık sorunları görülmektedir. DSÖ her yıl beş yaşın
altındaki 3 milyon çocuğun hava ve su kirliliği ve diğer çevre sorunları sebebiyle öldüğünü belirtmektedir. Tek çözüm yolu ürün ve üretim süreçlerini geliştirmek yoluyla zehirli atık üretiminden vazgeçmektir.

Görsel 1.8
Çöpler kirlilik oluşturur.

Çevre kirliliğine yol açan bir diğer etmen de atık pillerdir. Atık piller
evsel çöplere kesinlikle karıştırılmamalı, ayrı bir yerde biriktirilerek atık pil toplama kutularına atılmalıdır. Atık pillerden doğaya sızan ağır metallerin temiz
içme sularına karışması durumunda insanlar; kanser, böbrek rahatsızlıkları ve
karaciğer rahatsızlıkları ile karşı karşıya kalmaktadır.

19

Atık maddelerin çevre sağlığına zarar vermemesi için birtakım tedbirler alınmalıdır. Tıbbi atıklar ve gıda atıkları ile evsel nitelikli atıkların toplanmasında farklı renkli torbalar kullanılmalıdır.
Evsel nitelikli atıklar; tıbbi, tehlikeli
ve ambalaj atıkları ile karıştırılmadan siyah
renkli evsel atık poşetlerinde toplanmalıdır.

Cam malzemeler, ambalaj atıkları, atık kâğıtlar, atık metal malzemeler mavi
renkli geri dönüşüm poşetlerinde toplanmalıdır.
Tıbbi atıklar üzerinde “Dikkat Tıbbi
Atık” ve “Uluslararası Biyotehlike “amblemi
bulunan kırmızı renkli tıbbi atık poşetlerinde
toplanmalıdır. Burada amaç atıkların yaratacağı kirlilik, enfeksiyon ve diğer
risklerden çevremizi korumaktır. Aynı zamanda atıkların geri dönüşümlerinin yapılabilmesi için ayrıştırılarak toplanması gerekmektedir. Atık maddeler
farklı renklerde çöp kutularına atılmalıdır (Görsel 1.9). (Görsel 1.9).

İlgilenelim Bilgilenelim
Doğadaki Atıkların Yok Olma Süreleri
Cam şişe
Plastik
Telefon kartı
Plastik tabak
Pet şişe
Alüminyum
Kutu kola
  
Sakız

4000 yıl
1000 yıl
1000 yıl
500 yıl
400 yıl
100 yıl
100 yıl
5 yıl

Görsel 1.9
Farklı çöp kutuları

1. ÜNİTE SAĞLIK BİLGİSİ
Görsel 1.10
Kanser hücresi

20

Görsel 1.11
Erken teşhis

Görsel 1.12
Vektörler
