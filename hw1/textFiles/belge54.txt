Metin Analizi
Aşağıdaki metni okuyup metinden hareketle verilen soruları cevaplayınız.
SOKRATES’İN SAVUNMASI
Atinalılar! Beni suçlayanların üzerinizdeki tesirini bilemiyorum. (…) Birçoğunuzu ta çocukluğunuzdan beri yalanlarla kandırarak güya göklerde olup bitenlerle uğraşan, yerin altında neler
geçtiğini araştıran, yanlışı doğru gibi göstermeyi beceren Sokrates adlı bir bilgin olduğuna sizi
inandırmışlardır. (…) İnsan bilgisinin büyük bir şey olmadığını, hatta hiçbir şey olmadığını göstermek istemiştir; (…) Bilge sandığım kimi bulursam konuşup soruyorum; bilge olmadıklarını anlayınca da Tanrı sözüne hak vererek bilge olmadıklarını kendilerine gösteriyorum.
Meletos, şöyle gel; bana cevap ver:
– Sence kötü kimselerle birlikte yaşamak mı yoksa iyi kimselerle birlikte yaşamak mı daha iyi?
Cevap versene dostum; zor bir şey sormuyorum. İyi insanlar yanlarındakilere hep iyilik, kötüler de
kötülük ederler. Değil mi?
– Şüphesiz.
– Şimdi, bir arada yaşadığı kimselerden faydalanan, çok zarar görmek isteyen var mı? Cevap ver
dostum; kanun, cevap vermeni emrediyor. Zarar görmek isteyecek kimse var mıdır?
– Elbette yoktur.
– Peki, gençleri doğru yoldan çıkarıyor, kötülüğe götürüyor diye beni suçluyorsun. Sence ben bu
suçu bilerek mi bilmeyerek mi işliyorum?
– Bilerek diyorum.
– Demek ki Meletos, iyilerin yanlarındakilere iyilik; kötülerin ise kötülük ettikleri şu genç yaşında senin yüksek zekânca bilinen bir gerçek olduğu hâlde ben bu yaşımda birlikte yaşamak zorunda olduğum bir kimseyi doğru yoldan ayırırsam ondan bana zarar geleceğini bilmeyecek kadar
karanlık ve bilgisizlik içindeyim. Hem de bunu iddiana göre bile bile yapıyorum. Meletos, buna ne
beni inandırabilirsin, ne de başkalarını. Öyleyse ya ben onları doğru yoldan çıkarmıyorum yahut
da çıkarıyorsam bunu bilmeyerek yapıyorum, her iki hâlde de yalan söylüyorsun. Bundan başka
işlediğim suç bilmeyerek işlenmişse kanun onu suç tanımaz, beni bir kenara çekerek ayrıca hatırlatman ve öğüt vermen gerekirdi çünkü öğütle bilmeyerek işlediğim suçu, herhâlde işlemekten
vazgeçerdim. Hâlbuki sen benimle konuşmaktan, bana öğretmekten kaçındın, bunu istemedin;
beni mahkemeye, kanunun aydınlatılması gerekenleri değil cezalandırılması gerekenleri gönderdiği mahkemeye sürükledin.
Platon, Sokrates’in Savunması

1- Metinde kırmızıyla yazılmış kavramlarla ne anlatılmak istenmiştir?

2- Metinde altı çizili bölümde vurgulanmak istenen düşünce nedir? Açıklayınız.

3- Sokrates’e göre bilgi ve erdem arasındaki ilişkiyi açıklayınız.

31

1. ÜNİTE

Metin Analizi
Aşağıdaki metni okuyup metinden hareketle verilen soruları cevaplayınız.
DEVLET
1. Kitap: “Buradan şu çıkıyor ki sevgili dostum Thrasymakhos (Tireysimakos), adaletsiz olmak
adil olmaktan asla daha yarar getirici olamaz.” (…) “Ben, aslında hiçbir şey bilmediğimi anlamış
oldum. Çünkü adaletin özünün ne olduğunu bilemedikten sonra onun bir yetenek, beceri (erdem)
olup olmadığını, ona sahip olanın mutlu olup olmadığını nasıl bilebilirim ki?”
3. Kitap: “İyi eğitilmiş erdemli bir ruh, hem kötülüğün hem de iyiliğin nasıl bir şey olduğunu
öğrenir. Bana kalırsa bilgelik kötü adamın değil erdemli adamın sahip olabileceği bir meziyettir.”
6. Kitap: “Bir devletin ve tek bir bireyin kusursuz bir yapıya sahip olabilmesi için şu sapkınlaşmamış ama toplum tarafından işe yaramaz olarak kabul edilen az sayıdaki filozofun bunu istesinler ya
da istemesinler devlet yönetiminin içinde bulunmaları gerektiğini söylüyorum.”
7. Kitap: “İnsanları yerin altındaki mağaraya benzer bir mekânın içinde, kafanda ve gözünde
canlandır; bu mekânın ışığın geldiği yönde mağaranın kendisi kadar geniş bir ağzı bulunmaktadır. Bu mağaranın içinde insanlar, çocukluktan itibaren orada yaşamak mecburiyetinde kalmış ve
sadece karşılarına bakabilecekleri ama zincirlerden ötürü başlarını (sağa-sola) çeviremeyecekleri
şekilde boyunlarından ve bacaklarından zincirlenmiş hâlde yaşamaktadırlar. Çok uzaklardan, arkalarından ve yüksekten bir ateşin ışığı parlamaktadır; bu ışık ve zincirlenmiş insanların arasında
bir yol yukarılara gitmektedir; bu yolun üzerinde tıpkı kukla oynatanların seyircinin önüne çekmiş
oldukları ve üzerindeki sahnede sanatlarını icra ettikleri tahta perdeye benzeyen alçak bir duvar
düşünün.”
...
“Zincirlerden kurtulma, gölgelerden yüzünü çevirip resimlere (görüntülere) ve mağaradaki ışık
kaynağına bakma, sonra da mağaradan Güneş’e yükselme, orada (gözün kamaşması nedeniyle)
geçici olarak önce varlıklara, bitkilere ve Güneş’e bakamama, buna karşılık sudaki Tanrısal imgelere ve hakiki şeylerin gölgelerine bakma ama elbette (mağaradaki gibi) başka sadece güneşe benzer
bir ateşin ışığıyla ortaya çıkmış imgelerin gölgelerine değil. İşte bütün bunlar, yukarıda saydığımız
bilimler ile uğraşmanın içinde yer alırlar; hani güçleri ruhumuzun o en iyi bölümünü varlık dünyasına (var olma hâli) bakmaya götüren bilimlerin ve orada bedenin en açık-seçik, belirgin bölümü,
cisimsel olanın ve görünür dünyanın en aydınlık bölümüne yönlendirilir.”
Platon, Devlet

1- Metinde kırmızıyla yazılmış kavramlarla ne anlatılmak istenmiştir?

2- Metinde altı çizili bölümde vurgulanmak istenen düşünce nedir? Açıklayınız.

3- Platon’a göre bilmeyen birine bilmediğini göstermek neden gereklidir? Açıklayınız.

32

MÖ 6. Yüzyıl-MS 2. Yüzyıl Felsefesi

Metin Analizi
Aşağıdaki metni okuyup metinden hareketle verilen soruları cevaplayınız.
DAVRANIŞLARDA ORTA YOLU BULMA
İkinci Kitap
Biri düşünce, diğeri ise karakter erdemi olmak üzere iki tür erdem vardır. Bunlardan düşünce
erdemi daha çok eğitimle oluşur ve gelişir, bu nedenle de deneyim ve zaman gerektirir; karakter
erdemi ise alışkanlıkla edinilir.
...
Üzerinde durduğumuz sav, her ne kadar böyle bir sav ise de onu desteklemeyi denemeli. İlkin
güç ve sağlık konusunda gördüğümüz gibi “Bu tür şeyler, doğal yapıları gereği eksiklik ya da aşırılık
yüzünden bozulur.” savını araştıralım. Nitekim aşırı ve eksik yapılan beden eğitimi gücü yıpratır,
aynı şekilde içecek ve yiyecekler çok fazla ya da çok az olduğu zaman sağlığı bozar; dengeli olduğu
zaman ise sağlığı meydana getirir, artırır ve korur. Ölçülülük, yiğitlik ve öteki erdemlerde de bu
böyledir. Her şeyden kaçan, korkan ve hiçbir şeye dayanamayan korkak; hiçbir şeyden korkmayan,
her şeyin üzerine giden cüretli olur. Aynı şekilde her hazzı tadan ve hiçbirinden uzak kalmayan
haz düşkünü, yabani gibi hepsinden kaçan ise duygusuz olur. Ölçülülük de yiğitlik de aşırılık ya da
eksiklik yüzünden bozulur, orta olma ile korunur.
...
O hâlde karakter erdeminin orta olma olduğu ve ne şekilde orta olduğu: Biri aşırılık öteki eksiklik olan iki kötülüğün ortası olduğu ve etkilenimlerde ve eylemlerde ortayı hedef edinmekle böyle
olduğu yeterince belirtilmiş oldu. Bu nedenle erdemli olmak güç iştir. Her şeyde ortayı bulmak zor
iştir. (…) Öfkelenmek, para vermek ve harcamak herkesin yapabileceği kolay bir şeydir ama bunların kime, ne kadar, ne zaman, niçin, nasıl yapılacağı ne herkesin bileceği bir şey ne de kolaydır.
Bunları iyi yapmanın ender, övülesi, güzel bir şey olmasının nedeni de bu. Bunun için Kalypso’nun
öğütlediği gibi ortayı arayanın önce ona daha karşıt olandan uzak kalması gerekiyor.
…
Nitekim uçlardan biri ötekinden daha çok yanlışa götürür; ortayı bulmak ise son derece güç
olduğundan derler ki ikinci yol olarak en az kötü olanları seçmek gerekir. (…) Bu da bizim nelerden haz aldığımızdan nelerden acı duyduğumuzdan anlaşılacaktır. Öyleyse kendimizi bunlara ters
yöne çekmemiz gerekli, eğri odunları düzeltenlerin yaptığı gibi isabetsizlikten çok uzaklaşmakla
ortaya ulaşacağız.

Düşünce tarihinin en uzun dönemi olan MS 2-15. yüzyıl felsefesi, kendinden sonraki dönemleri
etkilemiştir. Bu etkinin merkezini inanç ve inanca destek olan akıl oluşturmuştur. Dönemin anlaşılması için başvurulacak kaynaklar arasında filozof ve düşünürlerin eserleri önceliklidir. Bu dönem
filozoflarının birçoğunun aynı zamanda din adamı olması bu kaynakların önemini daha da artırır.
Din hakkında düşünen, düşündüğünü eyleme geçiren, onları yazıya aktaran bu filozofların ve bununla beraber diğer filozof ve düşünürlerin külliyatlarından yararlanmak o dönemin anlaşılması
açısından faydalıdır.
Bu dönem felsefesi, iki farklı din anlayışından oluşan iki farklı felsefedir. Hristiyan felsefesi ve
İslam felsefesi olarak belirginleşen bu felsefelerin MÖ 6-MS 2. yüzyıl felsefelerinden etkilendiği
görülür.
Bu dönemde din, felsefenin neredeyse tek konusudur. Bununla beraber İslam felsefesinin var olduğu coğrafyalarda yoğun bir şekilde matematik, astronomi ve tıp alanında faaliyetlerde bulunulması etkili bilimsel buluşlar yapılmasını sağlamış ve dinin yanında bilimin de felsefede konu edinilmesine sebep olmuştur. Nitekim bazı filozofların aynı zamanda bilim insanı olması da bundandır.
Her iki coğrafya da tarih boyunca etkileşim içindedir. Özellikle çeviri faaliyetlerinde görülen bu
etkileşim, dönem dönem bilgi paylaşımını sağlamıştır. Ayrıca bu durum, MS 2-15. yüzyıl felsefesinden 15-17. yüzyıl felsefesine geçilmesinde etkili bir unsur olarak yerini almıştır.
MS 2-15. yüzyıl felsefesi ünitesinde şu konular ele alınacaktır:
• İlk konuda dönemin felsefesini hazırlayan düşünce ortamını açıklayabilmek için bir önceki
yüzyılın felsefesinin bu döneme olan etkisine değinilecektir.
• İkinci konuda öncelikle Hristiyan felsefesi ve İslam felsefesinin temel özellik ve problemleri
üzerinde durulacaktır. Ardından “inanç-akıl ilişkisi” üzerinde iki coğrafyanın yaklaşımları
ve aralarındaki farklar vurgulanacaktır. Bu konunun sonunda çeviri faaliyetlerinin İslam ve
Batı felsefesine etkilerine değinilecektir.
• Üçüncü konuda örnek felsefi metinlerden hareketle filozofların görüşleri analiz edilecektir.
• Son konuda dönemin felsefesindeki örnek düşünce ve argümanları felsefi açıdan değerlendirebilmek için ilk olarak Anadolu bilgelerinden Mevlânâ, Yûnus Emre ve Hacı Bektâş
Velî’nin eserlerinden derlenen bir metinden hareketle tasavvuf düşüncesindeki insan anlayışlarının tartışılması, ardından Anselmus’un “Anlamak için inanıyorum.” sözünden hareketle “inanç-akıl ilişkisini” ele alan özgün bir metin yazılması istenecektir.

Hazırlık Çalışmaları
1. MS 2-MS 15. yüzyıl tarihsel dönemi hakkında neler söylenebilir?
2. Çeviri faaliyetlerinin felsefeye etkisi neler olabilir?
3. Din ve felsefe arasında ilişki kurulabilir mi?

Neler Öğreneceksiniz?
• MS 2- MS 15. yüzyıl felsefesini hazırlayan düşünce ortamını açıklamayı,
• MS 2-MS 15. yüzyıl felsefesinin karakteristik özelliklerini açıklamayı,
• MS 2-MS 15. yüzyılın örnek felsefi metinlerinden hareketle filozoflarının felsefi görüşlerini
analiz etmeyi,
• MS 2-MS 15. yüzyıl felsefesindeki örnek düşünce ve argümanları felsefi açıdan değerlendirmeyi öğreneceksiniz.
Hristiyan felsefesi, Hristiyanlık dininin ortaya çıkışıyla
başlayan ve 15. yüzyıla kadar geçen sürede Batı felsefesi için
kullanılan bir adlandırmadır. Hristiyanlık, yayılma sürecinde
bazı felsefi görüşlerle karşı karşıya gelmiştir. Hristiyan dinine
karşı yapılan eleştirileri savunmak adına bu din içinden bazı
filozoflar çıkmıştır. Bu filozofların felsefesi, apoloji (savunma)
olarak bilinir. Bu savunma felsefesi, ilk zamanlarda bazı felsefi
görüşlere karşı yapılsa da zamanla dini açıklama felsefesine
dönüşmüştür.
Dinî inanç ile felsefi düşüncelerin kaynaşması yaşanmış
ve felsefenin tüm alanlarında din etkili olmaya başlamıştır.
Bu etkinin olumsuz yansımaları da olmuştur. Felsefeye karşı
alınan bu tutumdan dolayı bu dönemde felsefenin yanında
bilim de dışlanmıştır. Felsefe ve bilim merkezleri bir bir kapatılmıştır. Örneğin 5. yüzyılda İskenderiye Kütüphanesi bilimsel ve felsefi çalışmaların Hristiyan düşüncesine zarar verdiği
gerekçesiyle yakılmıştır (Görsel 2.1). Benzer gerekçelerle 6.
Görsel 2.1: Hypatia, İskenderiye
yüzyılda Platon Akademisi de kapatılmıştır.
okulunda ders veren kadın düşünürdür.
Bu dönemde temel olarak inancın bilgiyi mümkün kıldığı
Geometri, matematik, astronomi ve
düşünülür. Amaç yeni bilgiler oluşturmak değil kutsal olanı
felsefe dersleri vermiştir. İskenderiye
anlamaya çalışmaktır. Uzun bir zamana denk gelen Hristiyan
Kütüphanesi’nin yakılması esnasında
yaşamını yitirmiştir.
felsefesi, iki temel dönemle sınıflandırılır. Bunlar Patristik ve
Skolastik dönemlerdir.

Hristiyan Felsefesi

Patristik Dönem, MS 2-MS 8.
yüzyıl arasında kalan ilk dönem
Hristiyan felsefesidir. Bu dönem
Hristiyan filozofları aynı zamanda
din adamlarıdır. Tertullian, Clemens
ve Augustinus bunların önde gelenleridir ve “Kilise Babaları” olarak da
adlandırılırlar. İsmini bu adlandırmadan alan Patristik Dönem’de özellikle Augustinus’un izlediği akılla dini
açıklama yolu, inancın temel öğretisi
hâline gelmiştir. Bu dönem felsefesinde Hristiyan dininine yönelik saldırılara karşı savunma tarzında düşünceler öne çıkmaktadır.

Patristik
Dönem

Skolastik
Dönem

Skolastik Dönem, 8. yüzyıldan
15. yüzyıla kadar olan ikinci dönem
Hristiyan felsefesidir. Skolastik ismi,
Hristiyanlığın öğretilmesi için bu dönemdeki okullaşma hareketinden gelir. Skolastik “okul yolu” veya “okullaşma” anlamlarına gelir. Anselmus,
Aquinalı Thomas ve Ockhamlı William
bu dönemin önde gelen filozoflarındandır. Skolastik Dönem’de felsefenin
eğitim alanına taşınması birçok öğrencinin dinî eğitim alarak Hristiyanlığı
hızla yaymalarına neden olmuştur.
Bologna ve Oxford üniversiteleri bu
dönemde kurulan ve bu geleneğin öncüsü olan yerlerdir.

43

2. ÜNİTE

HRİSTİYAN FELSEFESİNİN GENEL ÖZELLİKLERİ
İnanç merkezli görüşler ortaya çıkmıştır.
İnancın akılla temellendirilmesi yapılmaya çalışılmıştır.
Akıl ve inanç tartışmaları ön plana çıkmıştır.
İnancın bilgiyi mümkün kıldığı düşüncesi egemendir.
Antik Yunan felsefesinden etkilenmiştir.
Tanrı’nın varlığı kanıtlanmaya çalışılmıştır.
Kutsal metinlerin doğruluğu merkeze alınmıştır.
Dinsel otoriteye karşı gelinmemesi gerektiği vurgulanmıştır.
HRİSTİYAN FELSEFESİNİN BAZI PROBLEMLERİ
Tanrı’nın Varlığını Kanıtlama Problemi
Kötülük Problemi
Tümeller Problemi

Tanrı’nın Varlığını Kanıtlama Problemi

Hristiyan felsefesinde bazı düşünürler Tanrı’nın varlığının kanıtıyla ilgili görüşler ortaya koymuştur. Tanrı’nın var olmadığını savunanlar karşısında Hristiyan düşünürleri, ontolojik ve kozmolojik açıdan kanıtlar sunmuştur. Ontolojik kanıtlama Platon’un tümel kavramları gerçek olarak
ifade ettiği felsefesine, kozmolojik kanıtlama ise Aristoteles’in ilk neden görüşüne dayanır. Bu kanıtlamaları daha sonra İslam felsefesi düşünürleri de kullanmıştır.

Hristiyan Felsefesinde
Tanrı’nın Varlığına Yönelik Kanıtlar

Ontolojik kanıtlama, Tanrı kavramından
çıkar ve mantıksal olarak onun varlığını kanıtlamaya yöneliktir. Hristiyan felsefesinde
Anselmus tarafından ileri sürülen bu kanıtlama, daha yetkini düşünülemeyen ve tasarlanamayan anlamıyla Tanrı’nın insan zihninde
bulunmasını Tanrı’nın var olduğuna kanıt
olarak kullanılabileceğini ifade eder. Buradan
hareketle Tanrı’nın mutlak olarak var olduğu
sonucuna ulaşır.

44

Kozmolojik kanıtlama, her şeyin bir
nedeni olduğu fikrine dayanarak evrende
var olan bütün varlıkların kendinden önce
gelen bir varlık nedeniyle var olduğunu
söyler. Geriye doğru gidildiğinde mantıksal olarak bir ilk varlığın olması gerektiğini ve o varlığın Tanrı olduğunu ileri sürer.
Aquinalı Thomas, bu kanıtlamanın önde
gelen savunucularından biridir.
