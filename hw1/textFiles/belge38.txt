Bilgi verme amaçlıdır. Nesnel bilgilere
yer verilir.
Kelimeler gerçek anlamlarıyla kullanılır.
Tanımlar, yer, zaman, miktar gibi somut ve kesin bilgiler içerir.
Sunulan somut, sayısal bilgiler grafiklere, çizelgelere, tablolara dönüştürülür.
Anlatıcı nesnel bir tutum izler.
Anlatım sade, cümleler kısadır.
Terimler ve teknik kelimeler yoğun
olarak kullanılır. Söz sanatlarına baş
vurulmaz.
Anlatım açık ve nettir.
Kurmaca söz konusu değildir.

1. ÜNİTE

GİRİŞ

Metni Anlama ve Çözümleme
1. Okuduğunuz metnin konusunu bulunuz.
2. Metne göre edebî türler, hangi ölçütlere göre sınıflandırılabilir?
3. Metne göre yeni türlerin ortaya çıkmasının nedenleri nelerdir?
4. Yazar, türleri kaç bölüme ayırmıştır? Bu bölümler nelerdir?
5. Okuduğunuz metnin, yazılış amacı ve metinde kullanılan anlatım biçimi nedir? İlgili
kutucuklara tik işareti koyunuz.
Betimleyici anlatım
Öyküleyici anlatım
Açıklayıcı anlatım
Tartışmacı anlatım

Varlığı belirgin nitelikleriyle tanıtmak, varlık hakkındaki izlenimleri belirtmek.
Olmuş ya da olabilecek bir olayı oluşuyla, gelişmesiyle
vermek, okuyucunun gözünde canlandırmak.
Okuyucuyu bilgilendirmek, ona bir şeyler öğretmek
veya herhangi bir düşünceyi aydınlatmak.
Herhangi bir düşünceyi savunmak, okuyucuyu ya da
dinleyiciyi bu düşünceye inandırmak.

6. Aşağıdaki yargıları okuduğunuz metne göre değerlendirerek doğruysa (D) yanlışsa
(Y) yazınız.
ÖLÇÜTLER

D

Y

Metinde verilen bilgiler, konuya uygundur.
Yazılış amacı bilgi vermektir.
Betimleyici ve öyküleyici anlatım biçimleri kullanılmıştır.
Metni oluşturan paragraflar giriş, gelişme ve sonuç bölümleri olarak düzenlenmiştir.
Metindeki bilgi ve düşünceler, konuyla ilgili genel bilgilerle örtüşmektedir.
Nesnel bir anlatım kullanılmıştır.
Kurmaca bir metindir.
Söz sanatlarına başvurulmuştur.
Metinde düşüncenin akışını bozan paragraflar vardır.
Paragrafların düzenlenişi ve yazı planı başarılıdır.

Çözümlü Örnek Soru
Fuzulî, Koca Nişancı’nın Dicle’ye sırtını dayamış konağının kapısına varıp kâhyasına
kendisini tanıtırken yüreğinin duracağını sandı. Yiyeceklerle donatılmış gümüş tepsilerin
sıra sıra sedirleri donattığı salona girdiğinde yüzüne çarpan sıcaklığın ortadaki büyük pirinç mangaldan mı, içini kaplayan heyecandan mı, yoksa kendisine gülümseyen dost yüzlerden mi kaynaklandığını anlayamadı. Çeng ve santur nağmelerinin doldurduğu salonda
bulunanların yarısı o içeri girince ayağa kalkmış, diğer yarısı da onun şiirlerinden dizeler
19

1. ÜNİTE

GİRİŞ

okuyarak ayrı ayrı hoş geldin demişlerdi. Nişancı Bey’in sağ yanındaki şilteye oturduğunda kendini ilk defa bir sınav heyeti huzurundaymış gibi hissetti.
Bütün gözler üzerindeydi. Servi boylu sakiler sofraları donatmaya başladıklarında
aradaki resmiyet kalkıp senli benli bir şiir sohbeti ve müzik ziyafeti başladı. Kimi gazel
okuyor, kimi muamma soruyor, kimi mesnevi anlatıyordu.
Bu metnin türü aşağıdakilerden hangisidir?
A) Roman

B) Deneme

C) Sohbet

D) Anı

Çözüm:
Verilen edebî metinde yazar, Fuzulî gibi tarihsel kişiliklerden ve üzerinde yaşadığımız gerçek dünyadan hareketle kurmaca yani hayali bir dünya oluşturmuştur. Sanatçının
oluşturduğu kurmaca dünyada da kişiler, varlıklar, bunların duygu, düşünce, hayali ya
da başından geçen olay ve durumlar vb. vardır. Örneğin Fuzuli’nin Koca Nişancı’nın konağına gelerek şiir sohbeti ve müzik ziyafetine katılması kurmaca dünyada gerçekleşir.
Ancak tüm bunlar gerçeğin bir yansımasıdır. Edebiyatçı, yaşanan gerçekliği eserinde ele
alırken seçer, ayıklar, değiştirir ve kurgular. Bu yeni bütünlük yaşanan gerçeğe ait birtakım izler taşımakla beraber hayatın tıpkısı değildir, bu bir edebî gerçekliktir.
Bu metnin temel amacı ve işlevi sahip olduğu estetik değerlerle muhataplarında güzellik duygusu uyandırmaktır. Ayrıca metinde kullanılan dil ile günlük konuşmalarımızda kullandığımız dilden farklı olarak edebî dil kullanılmıştır. Bu nedenlerden dolayı metnin türü romandır. B, C ve D seçenekleri ise öğretici metin türleridir. CEVAP: A
1. Uygulama
Her metnin yazılış amacı, dil ve anlatım özellikleri ve yapısı aynı değildir. Buna göre
metinler öğretici ve edebî metinler gibi türlere ayrılır. Aşağıda verilen iki metni tabloda
verilen yargılara göre değerlendiriniz. Değerlendirme sonucuna göre bu metinlerden
hangisinin öğretici metin hangisinin edebî metin olduğuna karar veriniz.
2. metin

1. metin

Davet

Orman Haftası
20. yüzyıla kadar, usulsüz faydalanmalar, doğal nedenler, savaşlar ve yangınlarla
tahrip edilen orman alanları, günümüzde
hızlı nüfus artışı sonucunda ortaya çıkan
yeni tarım alanları kazanma arzusu, daha
fazla yapacak ve yakacak ihtiyacı gibi yeni
sorunlarla karşı karşıya kalmıştır. Çeşitli kaynaklara göre bugün dünyamızda her
otuz saniyede, bir hektar orman yok edilmekte olup, insanlığın geleceğini tehdit eder
boyutlara ulaşmıştır. (…)
20

(…)
Yaşamak bir ağaç gibi tek ve hür
ve bir orman gibi kardeşçesine,
bu hasret bizim...
Nâzım Hikmet Ran, Bütün Şiirleri

1. ÜNİTE

GİRİŞ
Ölçütler

1.Metin

2.Metin

Kullanılan dil, günlük dilden farklıdır.
Muhatabında güzellik duygusu uyandırır.
Kendine özgü bir yapısı vardır ve bu yapıyı oluşturan
birimler bütünlük taşır.
Asıl konusu insandır.
Gerçeği estetik bir tarzda yansıtır.
Kurmacadır.
Çok anlamlıdır ve her okunuşunda yeniden yaratılır.
Orijinal ve tektir.

Dil Bilgisi
Coğrafi, Siyasi ve Kültürel Özelliklerden Kaynaklanan Farklılıklar
Lehçe: Bir dilin tarih içerisinde bilinmeyen bir dönemde kendinden ayrılmış olup büyük
farklılıklar gösteren kollarına denir. “Çuvaşça ve Yakutça” Türkçenin lehçeleridir.
Şive: Bir dilin bilinen tarihî seyri içinde kendinden ayrılmış olup bazı farklılıklar gösteren
kollarına denir. “Kırgızca, Kazakça, Azerice…” Türkçenin şiveleridir.
Ağız: Bir ülke içinde aynı dilin farklı konuşma şekillerine denir. Yörelere göre söyleyiş
farklılıkları vardır ama yazılış aynıdır. “Karadeniz ağzı, Ege ağzı…” Türkçenin ağızlarıdır.
Argo: Bir sosyal sınıfın, bir meslek grubunun ya da bir topluluğun üyelerinin kullandığı,
genel dilin kelimelerine yeni anlamlar yükleyerek ya da yeni kelimeler, deyimler katarak oluşturulan özel dil.
Jargon: Dilcilerin grup dili ya da özel dil adını verdikleri diller; bir toplumda bireyin içinde bulunduğu sınıfa, yaşa, özellikle mesleğe göre belirlenen dillerdir.
Bir ülkedeki ağızlardan biri çeşitli sebeplerden ortak kültür dili durumuna gelir, bu
ortak kültür dili zamanla ülkenin standart dili olur.
GİRİŞ
YAZMA

a. Yazma Tür ve Tekniklerini Tanıma
Yazı; insanların karşısındakilere duygu, düşünce ve isteklerini aktarmak için kullandığı bir araçtır. İnsanlar yazı aracılığıyla iletişim kurmanın yanı sıra tarih, coğrafya, sanat
ve kültür gibi birçok alandaki bilgi birikimlerini ve deneyimlerini nesilden nesile aktarmıştır. Yazma en genel manasıyla ele alınan konuyla ilgili duygu, düşünce ve hayallerin
yazıya aktarılmasıdır. Yazmak kelimesinin sözlükteki karşılıkları ise şöyledir: “Söz ve düşünceyi özel işaret veya harflerle anlatmak”, “Yazı ile anlatmak, yazıya dökmek”, “Yazı ile
bildirmek, haber vermek”.
“Nasıl yazmalıyız?”
Yazma eylemi çeşitli aşamalarla gerçekleşen bir sürece dayanır. Yazma süreci:
1. Hazırlık Aşaması
2. Planlama
3. Taslak metin oluşturma
4. Düzeltme ve geliştirme
5. Yazılan metni paylaşma
Yazmaya istekli çoğu kişi hemen yazma aşamasına geçmek ister. Bu kimseler yazılarını bitirdiklerinde genellikle iyi düzenlenmemiş olduğunu ve birçok yerinin gözden geçirilmesi gerektiğini fark ederler fakat nereden başlayacaklarını bilemezler! Bu
yüzden yazılarınızı yazma sürecini takip ederek oluşturmalısınız.
1. Hazırlık Aşaması
Öncelikle yazının teması belirlenir. Her temada yazı yazılabilir: özlem, aşk, dostluk,
yardımlaşma, dürüstlük, iyilik, barış, yalnızlık vb. yazının amacı ve hedef kitlesi de göz
önüne alınarak tema sınırlandırılarak güncel ve ilgi çekici bir konu seçilir. Seçilen konuyla ilgili düşünce, bilgi ve olayları belirlemek için araştırma, kavram ağı, fikir haritasından
yararlanılabilir. Elde edilen bilgilerden gereksiz olanları ayıklanır.
Gerçekten ilgi duyulan veya yeterince bilgiye sahip olunan konular hakkında yazmak genellikle başarılı sonuç verir!
Yazının amacı belirlenir. Yazıların genel olarak iki temel amacı vardır: bilgi vermek
ve güzellik duygusu uyandırmak. Yazar ile okuyucu arasındaki iletişim sürecinde ortaya
çıkan ilişki, yazının amacını da oluşturur. Kısaca amaç, yazarı okurla iletişim kurmaya
iten, yazarın okura vermek istediği temel iletidir. Yazının amacı belirlenirken hedef kitle
de dikkate alınır. Hedef kitle, iletinin ulaşması amaçlanan (kişi, grup, kitle, kurum ya da
kuruluş) alıcıdır. Hedef kitlenin yaşı, cinsiyeti, eğitim durumu, mesleği, kişilik özellikleri,
tutum ve inançları, sosyal statüleri, kültür düzeyleri vb. dikkate alarak yazmak yazının
başarısı ve etkisi açısından önemlidir.
22

1. ÜNİTE
nız!

GİRİŞ

Sadece kendinizi ifade etmek için değil başkalarının okuması amacıyla da yazmalısı-

Hazırlık aşamasında bir sonraki adım, metin türünü ve anlatım biçimini belirlemektir. Yazının amacına göre anlatım biçimi ve metin türü farklılık gösterir. Örneğin yaptığımız araştırma sonuçları hakkında bilgi vermek amacıyla bir makale yazmak istersek
açıklayıcı anlatım biçimini tercih etmemiz gerekir.
2. Planlama
Plan, ele alınan konuyla ilgili verilerin, ayrıntıların, duyguların, düşüncelerin önceden tasarlanıp düzenlenmesi, sıraya konulmasıdır. Yazar, yazmak istediği bir konuda ön
hazırlıklarını yaptıktan sonra, konu ile ilgili görüşünü destekleyecek düşüncelerini düzene koyar. Yazısını artık bu plan çerçevesinde yazar. Yazıya nasıl başlayacağını, neyi, nerede, ne kadar anlatacağını, konuyu nasıl geliştireceğini, nasıl sonuçlandıracağını önceden
düşünüp tasarlar. Böylece düşünceler bir sıra ile verilerek ana düşünceye ulaşır.
Ele alınan konuyla ilgili bilgiler, düşünceler gelişigüzel anlatılamayacağı için mutlaka
metin türüne uygun bir yazı planı (olay, duygu ve düşünce ağırlıklı) oluşturulmalıdır.
Anlatımda düşünce dağınıklığının önlenmesi, yazının tutarlı olması ve bütünlük taşıması
plan yapmanın yararlarından bazılarıdır.
Yazınıza başlarken mutlaka önce yazı planını oluşturunuz.
Yazı planında üç bölüm vardır: giriş, gelişme ve sonuç bölümü.
Giriş bölümü: Konunun ortaya konduğu, okuyucuyu konuya hazırlamak amacıyla
düzenlenen bölümdür. Olay ağırlıklı yazılarda giriş bölümüne “serim” de denir. Konuya
soru sorarak, betimleme yaparak ya da doğrudan bir hikâye, bir özdeyiş, bir atasözü ile
farklı şekillerde giriş yapılabilir.
Gelişme bölümü: Yazının gövdesi sayılabilen bölümdür. Bir yazıda en az iki üç paragraftan oluşur. Bu bölümde konu çeşitli yönleriyle ele alınır, açıklanır, tartışılır. İspatlar,
örnekler, belgeler yine bu bölümde yer alır. Olay ağırlıklı yazılarda “düğüm” adını alır.
Sonuç bölümü: Yazının son bölümüdür. Konu bu bölümde bir yargı ile biter. Okuyucunun veya dinleyicinin kafasındaki soruların cevaplandırıldığı, ilk iki bölümde anlatılanlardan çıkan temel yargının veya çözümün verildiği bölümdür. Sonuç bölümü, tıpkı
giriş bölümü gibi kısadır. Olay ağırlıklı yazılarda bu bölüme “çözüm” denir.
Yazıdaki giriş, gelişme ve sonuç bölümleri paragraflarla gösterilir.
