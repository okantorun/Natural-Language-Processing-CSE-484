Genel Coğrafya
a. Fiziki Coğrafya: Coğrafyanın doğal unsurlarını konu edinen alanına fiziki coğrafya denir. Fiziki coğrafya, yeryüzünde doğal ortamı oluşturan biyotik,yer şekilleri,
sular, iklim, toprak gibi öğeleri ve bunlar arasındaki ilişkiyi inceler. İncelediği konulara göre fiziki coğrafya aşağıdaki alt dallara ayrılmıştır:
Jeomorfoloji (yer şekilleri bilimi): Dağ, ova, plato ve diğer yeryüzü şekillerini inceler ve oluşumunda etkili olan iç ve dış kuvvetlerin etkilerini açıklar. Litosfer bu bilimin araştırma sahasına girer. Jeomorfoloji çalışmalarını yaparken, jeoloji, jeofizik,
kartografya (haritacılık), pedoloji (toprak bilimi) ve litoloji (taş bilimi) gibi bilimlerden yararlanır.
Hidrografya (Su Bilimi): Okyanus ve denizlerdeki su hareketlerini, gölleri, akarsuları, yer altı sularını ve bunların dağılışlarını inceler. Hidrosfer bu dalın inceleme
alanına girer. Hidrografya bilimi de hidroloji, akarsu bilimi, göl bilimi (limnoloji) ve
okyanus bilimi (oseanografya) gibi bilim dallarından yararlanır.
Klimatoloji (İklim Bilimi): İklim özelliklerinin oluşmasını sağlayan doğal ortam
şartlarını, iklim tiplerini ve bunların yeryüzündeki dağılışlarını inceler. Atmosfer bu
dalın ilgi alanına girer. Klimatoloji bilimi, meteoroloji ve fizik gibi bilim dallarından
yararlanır.
Biyocoğrafya (Canlılar Bilimi): Bitki ve hayvan topluluklarının yeryüzündeki dağılışını ve bunların dağılışına etki eden coğrafi nedenleri inceler. Biyosfer, coğrafyanın
bu bölümünün ilgi alanına girer. Biyocoğrafya; biyoloji, botanik (bitki bilim), zooloji
(hayvan bilimi) ve tıp gibi bilim dallarından yararlanır.
b. Beşerî ve Ekonomik Coğrafya: Nüfus, göç, yerleşme, ekonomik coğrafya gibi
insan faaliyetleriyle ortaya çıkan beşerî unsurların dağılış ve sonuçlarını inceler.
• Nüfus coğrafyası (demografi)

• Yerleşme coğrafyası

• Tarım coğrafyası

• Ulaşım coğrafyası

• Turizm coğrafyası

• Enerji coğrafyası

• Sanayi coğrafyası

• Siyasi coğrafya

Görsel 1.11 İstanbul

18

1.1.2.2 Özel Coğrafya
Evren, güneş sistemi, kıtalar, ülkeler ve bölgeler, özel coğrafyanın inceleme alanına
girer.
Bilgi Kutusu

Dağılış Prensibi: Ne nerededir? Örneğin; ülkemizdeki volkanik dağlar hangi
bölgede yoğun olarak bulunur?
Birinci olarak Doğu Anadolu bölgesinde daha sonra İç Anadolu bölgesinde yer
alır. Ege ve Güneydoğu Anadolu ’da da volkanik alanlar vardır.
Nedensellik Prensibi: Volkanik dağların yüksekliğinin birbirinden farklı olmasının nedenini açıklayınız.
Konileri ortaya çıkan lavların akışkanlığı magmanın yoğunluğuna bağlıdır.
Eğer katı, yoğun bir lav çıkarsa koni yüksek olur. Eğer lavlar akışkan, yoğunluğu
az olursa koni yayvan tabanlı olur.
İlgi ve Bağlılık Prensibi: Ağrı Dağı konisinin doruklarında kar örtüsünün
bulunmasını nasıl açıklarız? Koninin yükseltisinin fazla olması, yıl boyunca doruklarda sıcaklığın 0°nin altında olmasıyla ilgilidir. Coğrafya bilimi sorularını cevaplamak amacıyla araştırma ve incelemelerini yaparken birçok bilimle iş birliği
yapar ve o bilimlerden elde etmiş olduğu verilerden faydalanır.

3. Uygulama
Aşağıda boş bırakılan yerleri uygun ifadelerle tamamlayınız.
1. Yerkürenin katı kabuğuna taş küre ya da ………………………………. denir.
2. Litosfer, hidrosfer, atmosfer ve biyosfer ……………………………….. sistemlerin bir parçasıdır.
3.Ozon tabakası stratosfer ve……………………katmanları arasında bulunur.
4. Yer şekillerini inceleyen bilim dalına …………………………………..denir.
5. Fransa ve İngiltere ………………………. Tüneli ile birbirine bağlanır.
6. Yer üstü ve yer altı sularının dağılışını………………………inceler.
7. İklimi inceleyen bilim dalına …………………………………….denir

19

8. Deniz seviyesine göre aynı yükseklikteki noktaların noktaların birleştirilmesiyle elde edilen eğrilere ………………….denir.
9. Günlük hava tahminleri yapan bilim dalına…………………………..denir.
4. Uygulama
Aşağıda verilen ifadelerden doğru olanların karşısına "D", yanlış olanların
karşısına "Y" yazınız.
1. Coğrafya, insan ve çevre ilişkisini inceleyen temel bilim dalıdır.
()
2. Coğrafya bilimi, fiziki ve beşerî coğrafya olmak üzere iki başlık hâlinde incelenir.
()
3. Doğal afetler, beşerî yapılara zarar vermez.
()
4. Jeomorfoloji, bitkilerin özelliklerini inceleyen bilim dalıdır.
()
5. Doğal ve beşerî sitemlerin oluşturduğu yaşam birliğine ekosistem denir.
()
6. Coğrafya, insan ile doğal çevre arasındaki ilişkileri inceleyen bilimdir.
()
7. Kullanım alanları sınırlı olan haritalara fiziki haritalar denir.
()
8. İklim Bilimi atmosferdeki hava olayları inceleyen bilim dalıdır.
()

1.1.3 Cografya Biliminin Gelişimi
1.1.3.1 Coğrafya Öğrenmenin Önemi
Coğrafya öğretiminin amacı, yaşadığımız alandan başlayarak ülkemiz ve dünya ile
ilgili coğrafi bilinç kazandırmaktır. Bu amaç doğrultusunda;
✓ Ülkemizi ve dünyayı tanımak,
✓ İnsan ve doğa arasındaki ilişkiyi fark etmek,
✓ Geleceği düşünerek çevreyi korumak,
✓ Millî değerlere bağlı, vatanını seven ve koruyan bireyler yetiştirmek,
✓ Dünyanın ve insanlığın korunmasında sorumluluk sahibi olmak,
✓ Doğal ve beşerî sistemlerle uyum içinde olmayı öğretmek,
✓ Ülkelerin oluşturdukları bölgesel ve küresel düzeyde etkin olan, çevresel, kültürel, siyasi ve ekonomik örgütlerin coğrafî açıdan uluslararası ilişkilerdeki rolünü kavratmak,

20

✓ Dünya genelindeki insanların ve çevrenin birbirleriyle olan etkileşimini anlamak,
✓ Harita okumak, bilgi teknolojilerini kullanmak, coğrafi bilgileri sorgulamak, entelektüel ve sosyal becerilere sahip bireyler yetiştirmek,
✓ Kalkınma süreçlerinin doğayla uyumlu kılınmasının önemini kavramak,
Bölgesel ve küresel ilişkiler açısından Türkiye’nin konum özelliklerini kavrayarak
sahip olduğu potansiyellerle coğrafî bir birikim ve sentez ülkesi olduğunun bilincine
varmaktır.

Okuma Parçası
COĞRAFYA
Ne zaman kim tarafından ortaya atıldığı veya söylendiği belli olmayan coğrafya
sözcüğü, Aristo (Aristotales M.Ö.384-322) zamanından beri bilinmektedir. Coğrafya M.Ö 276-195 yılları arasında Mısır’da, Nil nehrinin Akdeniz’e doğru çıkıntı yapan
deltasının kıyısında bir liman şehri olan İskenderiye’ de yaşamış bulunan, İlk Çağ’ ın
ünlü coğrafyacısı Eratosten (Eratosthenes) tarafından bilim alemine bir terim olarak
kazandırılmıştır.
Eski Yunanca’ da "yer" anlamına gelen "Geo" ile, "yazma çizme" anlamına gelen
"Graphein" kelimelerinin birleşmesi ile oluşan "Coğrafya" kelimesi İngilizce "Geography", Fransızca "Geographie", Almanca’ da ise "Erkunde" şeklinde yazılmaktadır.
Konusunu Dünya’nın bütününün veya bir parçasının incelenmesi ve bir bütün olarak sonuca ulaşılması şeklinde oluşturan coğrafya, yeryüzünde görülen doğal ortam
ile insan arasındaki karşılıklı etkileşimleri ve bunların nedenlerini, sonuçlarını araştırarak dağılışlarını karşılaştırıp bilimsel olarak açıklar. Bu özelliği ile coğrafya çok çeşitli bilim dalları ile bağlantı kurar.
Kaynak: Prof. Dr Mesut ELİBÜYÜK (Matematik Coğrafya syf 23)

21

1.1.3.2. Coğrafya Biliminin Gelişimine Katkı Sağlayan Türk ve Müslüman
Bilim İnsanları
Eski Çağ' da Coğrafya
Bu çağda coğrafya, basit birtakım harita çizim denemeleriyle başlamıştır. Bu denemeler, Dünya’nın hayal edilmeye çalışılan biçiminin, kaba çizgilerle ifade
edilmesine yönelik girişimlerdir. Bu tür basit coğrafî düşüncelerin oluşmaya
başladığı ilk kültürel bölgelerin, aynı zamanda da en eski yerleşme bölgelerinden
olan, Eski Mısır ve Mezopotamya kültürel bölgeleri olduğu kabul edilir. Bu bölgeler,
Nil ve Fırat-Dicle gibi akarsuların sağladığı yaşama kolaylıkları nedeniyle,
Dünya’nın yaşamaya uygun en eski yerleşme bölgeleridir. Bu nedenle de söz konusu
bölgelerdeki kültürel gelişmeler, daha erken başlamıştır. Bu eski kültürel bölgelere,
bütün Eski Çağ Akdeniz havzası kıyı yerleşme bölgeleri de dâhildir. Bugüne kadar ele
geçmiş olan en eski coğrafî belge, MÖ 2400 ya da 2700 yıllarında Babilliler
tarafından, Babil’ de yapıldığı kabul edilen bir harita taslağıdır. Kilden yapılarak,
üzerine harita çizildikten sonra Güneş’te kurutulan, bir tablet üzerine çizilmiştir .
İlk Çağ’da coğrafya bil iminin genişlemesinde Fenikeliler,Y
unanlılar ve Romalılar
büyük rol oynamışlardır.
Eski Çağ’ da coğrafya bilimine hizmet etmiş bilim adamlarının çalışmaları ise
şunlardır:
• Tales: İlk Çağın ilk coğrafyacısı olarak bilinir. Tales, gemicilerden ve çeşitli gezginlerden topladığı bilgiler doğrultusunda harita hazırlamıştır.
• Strabon: Gezip gördüğü yerlerin tarihî, coğrafi, siyasi, idari ve sosyolojik özelliklerini "Geographika" adlı eserinde toplamıştır.
Doğal ortam koşullarının insan üzerine etkisini ve insan faaliyetlerinin coğrafi koşullara bağlı olarak geliştiğini ortaya koymaktadır.
• Batlamyus : Gök bilimci ve matematikcidir
.
. Coğrafî kartografya alanında ilk
önemli eser (Batlamyus dünya haritası) oluşturmuştur. Harita çizmenin
coğrafyanın başlıca hedefi olduğunu belirtmiştir. Coğrafya Rehberi adlı eseri uzun
süre boyunca gündemde kalmış Kristof Kolomb, Vasco da Gama ve Magellan
seyahatlerinde bu eserden yararlanmışlardır.
Orta Çağ'da Coğrafya
Bu çağda coğrafya, daha çok İslam dünyası düşünür ve matematikcileri tarafından
temsil edilmiştir. Batı dünyasında, yani Avrupa’ da, önemli bir coğrafi gelişme yaşanmamıştır.
Özellikle Haçlı Seferleri’ nin tahribatıda bunda etkili olmuştur. Bu çağda İslam dünyası coğrafyacıları genel olarak Batlamyus’un eserlerinin etkisinde kalmakla birlikte
yine de coğrafya ilmi alanında dikkat çekici araştırmalar ve yayınlar yapmışlardır. Bunların başlıcaları: Biruni, İbn Batuta ve İbn Haldun’ dur. Orta Çağ İslam dünyası coğrafyacıları, Eski Çağ fikir ve düşünce adamlarından olan Heredot, Strabon ve Batlamyus
gibi gözlemcilerin eserlerinden, büyük ölçüde yararlanmışlardır. Kendi gözlemlerini
izlenimlerini, fikir ve düşüncelerini de ekleyerek, coğrafya ilminin gelişmesine hizmet
eden, önemli sayılabilecek eserler meydana getirmişlerdir.
13. yüzyıldan sonra iki büyük ticaret yolu olan İpek ve Baharat yolu İslam dünyası
ülkelerinin (Önce Selçuklular ve daha sonra Osmanlı Devleti) denetiminde bulunuyordu. Bu nedenle Avrupalılar için bu ticaret mallarının esas merkezleri olan Hindistan ve Çin’ e ulaşılacak en uygun yol, denizden keşfedilecek yollardı. Bu düşünce Yeni
Çağ’ da yaşanan Büyük Coğrafya Keşifleri’ nin temelini oluşturmuştur.
Orta Çağ’ da yaşamış İslam coğrafyacıları El-Mesûdî, İdrisi, İbn-i Batuta (İbni Batuta Seyehatnamesi), Uluğ Bey ve Bîrunî’ dir. Bîrunî, Orta Çağ’ da Dünya’nın büyüklüğü hakkında en önemli ölçümü yapan İslam âlimi olup El Kanun El Maksudi adlı eseri
yazmıştır. Bu çağda Venedikli Marko Polo, Çin ve Japonya’ ya giderek bu ülkelerin
tanıtımını yapmıştır. Orta Çağ’ da, İslam dünyası tüccarlarının sürdürdüğü ticari faaliyetler, toplumların su ve otlak bulma zorunlulukları da coğrafya biliminin
gelişmesini teşvik etmiştir.
13. yüzyılda kurulan Büyük Moğol İmparatorluğu, Batı dünyası ile yoğun bir ticari ilişki kurmuştu. Doğunun zenginliklerinin (şallar, ipekli kumaşlar, baharatlar, süs
taşları gibi) Batı’ya taşındığı iki önemli ticaret yolu olan Asya İpek Yolu (Kara yolu) ve
Asya Baharat Yolu (Deniz yolu) daha sonra Selçuklular ve Osmanlı Devleti’ nin denetimine girmiştir. Bu nedenle, Avrupalılar için bu ticaret mallarının esas merkezi olan
Hindistan ve Çin’ e ulaşılacak en uygun yol, denizde keşfedilecek yollardı. Bu amaçla
Coğrafi Keşifler başlamıştır.

23

Yeni Çağ' da Coğrafya
Yeni Çağ’ da Avrupa ülkeleri coğrafi keşif seyahatlerine başlamıştır. Genel olarak
Keşifler Devri diye adlandırılan bu devir ilk kez Portekizlilerin girişimi ile
başlamıştır diyebiliriz. Bunlardan ilk ve en önemli seyahat Lizbon-Ümit Burnu
arasında Bartolomeu Dias (Bartelmi Diaz) tarafından gerçekleştirilmiş fakat fırtına
sebebiyle doğuya geçilememiş, daha sonra Vasco da Gama (Vösko dö Gama), Ümit
Burnu’nu aşarak Hindistan’a ulaşmıştır. Kristof Kolomb (Kiristof Kolomb), Bahama
Takımadalarına ulaşmış ancak Hindistan yakınlarındaki adalar sanarak bunlara Batı
Hint Adaları demiştir. Üç Büyük seferden sonra Amerika’yı, Amerigo Vespucci
(Ameriko Vespuçi) keşfetmiştir.
Magellan (Macellan), 1519 yılında Dünya’yı dolaşma seyahatine başlamış Filipin
Adalarında yerliler tarafından öldürülmüş, bu sefer Del Kano tarafından
tamamlanmıştır. Dünya’nın yuvarlak olduğu, bu seyahatler sonucu, uygulamalı bir
şekilde doğrulanmıştır. Magellan, hep batıya giderek Dünya’nın yuvarlak olduğunu
ortaya koymuş, buranın (Amerika) yeni bir kıta olduğu anlaşılmıştır. Yeni Çağ’ da,
Bartolomeu Dias, Lizbon–Ümit Burnu arasında keşif seyahati yapmış, Vasco da
Gama, Ümit Burnu’ na ulaşmıştır. Böylece Hindistan yolu Avrupalılara açılmıştır.
Yeni Çağ’da Osmanlı İmparatorluğu sınırları dahilinde coğrafyanın gelişimine
katkıda bulunan önemli geziler yapılmış ve çeşitli eserler ortaya konmuştur. Bunlar
arasında, özellikle Piri Reis, Kâtip Çelebi ve Evliya Çelebi’nin önemi büyüktür. Piri
Reis, Dünya haritası hazırlayan ilk Türk unvanını kazanmış aynı zamanda Kitab-ı
Bahriye adlı eserin sahibidir. Daha çok bir genel coğrafyacı olarak kabul edeceğimiz
Kâtip Çelebi astronomi ve coğrafya bilgilerinin ağır bastığı, Cihannüma (Dünya’nın
Aynası) adını taşıyan eseri ile ünlüdür. Batılıların Şark’ın büyük coğrafyacısı adını
verdikleri Evliya Çelebi 10 ciltlik ünlü Seyahatnamesi ile tanınır. Bu çağda, İslam
âlemine baktığımızda, 15. yüzyıl sonlarıyla 16. yüzyıl başlarında Osmanlı
denizcilerinden Piri Reis’in, 17. yüzyılda ise Kâtip Çelebi ile Evliya Çelebi’nin
yaptıkları seyahatler ve bu seyahatlere dayanarak hazırladıkları eserler coğrafya için
büyük önem taşımaktadır.
Modern Coğrafya
19. yüzyıl başlarına kadar coğrafi görüş, daha çok olayları tasvir etmekle uğraşan bir
bilim görünümünde kalmıştır. Çağdaş anlamda coğrafya biliminin temelleri, 19. yüzyıl sonlarında atılmıştır. Daha çok seyahatname türünde coğrafya ya da ansiklopedik
türde coğrafya gözlemlerine ilişkin gelişmelere sahne olmuştur. Günümüzde egemen
olan modern coğrafi görüşün temelleri 19. yüzyılın başlarında Alman coğrafyacılar
tarafından atılmıştır. Her türlü planlamalarda coğrafi bilgi sistemlerinin kullanılması
günümüzde vazgeçilmez bir zorunluluk hâline gelmiştir.

