1.1. COĞRAFYA, DOĞA VE İNSAN
Hazırlık Köşesi

Çevrenize baktığınızda doğa ve insan arasında sizce ne gibi bir etkileşim vardır?

İnsanın doğayla olan ilişkisi var insanın olduğu günden başlar ölümüne kadar
devam eder. Doğa insanın yaşam alanını belirler. İnsan bu yaşam alanı içindeki
unsurlarla bir bütünlük oluşturur ve onun bir parçası olmak için gayret eder. Doğa
da tıpkı insan gibi canlı bir varlıktır. Ağaçlardan, hayvanlardan ve insanlardan
oluşan bu canlı küre iklimsel farklılıklardan etkilenir. Aynı canlı farklı iklim
koşullarında temel özelliklerini korumuş olsalar bile görüntü olarak bazı farklılıklar
meydana gelebilmektedir. Canlıların doğaya olan uyumuna adaptasyon süreci denir.
Her canlı yaşadığı ortama uyum sağlamaya çalışır ancak insan en hızlı uyum
sağlayan canlıdır. İnsan yaşadığı çevrenin koşullarına uyum sağlamanın yanında
sahip olduğu doğal kaynakları kendi faydasına da kullanır. Doğayı şekillendirir hatta
bazen bu şekillendirme çevre sorunları olarak ona geri döner.

10

1.1.1. Doğa ve İnsan Etkileşimi
Ekvatoral bölgede yıl içinde düşen yağış miktarı oldukça fazladır yağış rejimi düzenlidir. Bu durum
ormanların geniş yer kaplamasına neden olur.
Ekvatoral sahadaki bitki florası dünyanın en zengin
florasıdır. Ağaçların boyları 50 m’yi bulur. Akarsu
rejimleri düzenlidir. Evlerin çatılarının üçgen şeklinde
ve uzun sazlardan yapıldığı gözlenir. Pirinç, mısır gibi
suyu seven tarım ürünleri yetiştirilir. İnsanların günlük
kıyafetleri incedir.
Kutup ikliminin hâkim olduğu yüksek enlemlerde
ise karalar buzullarla kaplı olduğu için tarım
hayvancılık gibi ekonomik faaliyetler yapılamaz. Bu
sahalar soğuk çöl grubuna girer. Yıllık yağış miktarı
azdır. Gıda bakımından fakir olduğu gibi bitki
örtüsünden yoksun sahalardır.
Kutuplarda yaşayan canlıların derilerinin altında kalın bir yağ tabakası vardır. Bu tabaka onları, zor iklim
koşullarına karşı korur. Güneşten gelen yansımalar bu
bölgede yaşayan hayvanların açık renkli olmasına da
neden olur.

Görsel 1. 2 Kutup iklimi

11
11

Görsel 1.2 Ekvatoral Orman

Yıllık yağışın az olduğu çöl alanları Afrika kıtasında
geniş yer kaplamaktadır. Doğal bitki örtüsü, dikenli çalılardan, kaktüslerden ve suyun bulunduğu vahalarda ise
hurma ağaçlarından oluşmaktadır. Rüzgâr erozyonun
oldukça fazla hissedildiği çöllerde, kum fırtınalarına sık
rastlanır.
Görsel 1. 3 Çöl iklimi

Bu iklime en iyi uyum sağlayan hayvanlardan birisi
develerdir. Develerin ağız ve çene yapısı dikenli bitkileri
çiğnemeye uygun yaratılmıştır.
Develer uzun kirpikleri sayesinde kum fırtınalarına
karşı gözlerini korur. Ayrıca develer hörgüçlerinde tutmuş oldukları su ve yağ sayesinde günlerce süren susuzluğa dayanabilir. Besin ihtiyacını karşılayabilirler. Develerin dışında “akrep, kertenkele, yılan, çöl tilkisi, çöl
faresi” gibi hayvanlar da vardır.
Orta enlemlerde ise iklim ılımanlaşır. Sıcaklık ve nem
koşulları daha normal hâle gelir. Dolayısıyla bu kuşakta tarım, hayvancılık turizm, sanayi gibi ekonomik faaliyetler yoğun olarak yapılmaktadır. Evlerin yapımında
kullanılan malzemelerde ve mesken tiplerinde farklılıklar ortaya çıkar, tarım ürünlerinde çeşitlilik artar. Dünya nüfusunun büyük bir kısmının bu kuşakta yer alması
kültürel zenginliği de beraberinde getirir.

Görsel 1.4 Ilıman iklim

12

1. Uygulama
Aşağıda boş bırakılan yerleri uygun ifadelerle tamamlayınız.
1. Ekvatoral bölgede evlerin çatıları …………………şeklindedir.
2. Ekvatoral bölgede ……………………………bol ve düzenli olması ormanlık
alanların geniş yer kaplamasına neden olur.
3. Dünya nüfusunun büyük bir kısmı …………………………….. enlemlerde yer
almaktadır.
4. Yeryüzündeki suların kirlenmesinin, temiz su kaynaklarının azalmasının başlıca
nedenleri nüfus artışı ve …………………………dır.
5. Ekvatoral bölgede ……………………. , ………………………… gibi suyu seven
tarım ürünleri yetiştirilir
6. Deve, kertenkele, yılan gibi hayvanlar ………… , ………….. çöl iklimine
uyum sağlar.
7. Kutuplarda ……………….. ve ………………….. gibi ekonomik faaliyetler yapılamaz.
2. Uygulama
Aşağıdaki verilen ifadelerden doğru olanların karşısına "D", yanlış olanların
karşısına "Y" yazınız.
1. Doğa ve insan sürekli etkileşim hâlindedir.

( )

2. İklim bilimine jeomorfoloji denir.

( )

3. Denizlerin, akarsuların ve göllerin kirlenmesinde sanayileşme ve nüfus artışının
etkisi yoktur.
( )
4. Denizler, insan müdahalesi olmadan oluşan doğal
unsurlardır.
5. Yeryüzünü saran hava küreye biyosfer denir.
6. Develerin uzun kirpikleri kum fırtınalarından gözlerini korur.
7. Orta enlemlerde flora çöllere göre daha zengindir.

13

( )
( )
( )
( )

Bilgi Kutusu

SU YOLLARI
Manş Tüneli (Dünyadan bir örnek)

Görsel 1.5 Manş Tüneli
Marmaray Projesi (Ülkemizden bir örnek)

İstanbul’un Avrupa ve Asya yakalarındaki demiryolu hatlarını İstanbul Boğazının altından geçen bir tüp tünelle birleştiren, Halkalı ile Gebze arasında 76 km’lik
bir demiryolu iyileştirme ve geliştirme projesidir. Projenin boğaz geçişini de içine
alan, Ayrılıkçeşme ve Kazlıçeşme arasındaki 14 km’lik bölümü 29 Ekim 2013
tarihinde hizmete açılmıştır.
Türk bilim adamları ve uzmanlar, potansiyel sismik olayların özelliklerinin tanımlanması üzerinde yoğun olarak çalışmaktadırlar ve bugüne kadar Türkiye’ de toplanan
ve tarihsel verilere dayanan tüm bilgiler İzmit-Bolu Bölgesinde 1999 yılında yaşanan
olaydan elde edilen en son veriler dâhil olmak üzere analiz edilmiş ve kullanılmıştır.

Görsel 1.6 Marmaray Tüneli

14

Yukarıdaki resimler incelendiğinde insanın aslında doğal çevrenin içinde yaşadığı ve günlük yaşamını devam ettirirken içinde yaşadığı doğal çevrenin ona
sağladığı imkânlardan da faydalandığını görmekteyiz. Siz de günlük yaşamınızı
sürdürürken içinde yaşadığınız çevrenin hangi imkânlarından faydalandığınızı
araştırınız.
Yapılan değerlendirmelerin sonucunda coğrafyayı tanımlamak gerekirse coğrafya;
insan ile doğal çevre arasındaki ilişkileri dağılış, nedensellik ve kıyaslama prensiplerine göre araştıran sonuçlarını açıklayan (sentez) bilimdir. Coğrafyanın çalışma alanı
oldukça geniştir. Doğada var olan ve insan tarafından değiştirilmemiş, bozulmamış
ve yapay olmayan canlı ve cansız varlıkların bir arada bulunduğu bütüne doğal
ortam denir. Bu ortam kendi arasında hava küre (Atmosfer), su küre (hidrosfer),
taş küre (litosfer), canlı küre (biyosfer)olarak dörde ayrılır.
Hava Küre (Atmosfer)

Görsel 1.7 Hava Küre

Atmosferin kelime anlamı “nefes almak”tır. Hava
küre, içinde bulundurduğu gazlar sayesinde canlıların
yaşamasına olanak sağlar. İçerisinde canlıların yaşamı
için olmazsa olmaz su buharı, oksijen ve azot gibi hayati gazlar vardır. Bunların dışında karbondioksit ve asal
gazlar atmosferde bulunan diğer gazlardır. Atmosfer
dünyamızı çepeçevre saran ve Dünya'nın dönüş hızını
bize hissettirmeyen doğal ortamdır. Dünyamızın şekli
ve hızı atmosfer kalınlığını da etkiler. Ekvator’dan
kutuplara doğru gittikçe incelir.
Su Küre(Hidrosfer)

Görsel 1.8 Su Küre

‘‘Hidro’’nun kelime anlamı “su” dur. Hidrosfer
yüzey suları, okyanus, denizler ve yer altı sularını
inceleyen araştıran bilim dalıdır. Yeryüzündeki bütün
suların kaynağı atmosferdeki su buharıdır. Yani denizlerin oluşması, akarsuların oluşması ve kaynak sularının oluşmasını sağlayan faktör, havada asılı bulunan su
buharıdır. Güneşten gelen enerji ile yeryüzündeki sular
ısınıp buharlaşır. Atmosfer içinde yükselerek önce bulutları oluşturur. Daha sonra bulutun içerisindeki nem
doyma noktasına ulaştığında ise yağışa dönerek tekrar
yeryüzüne düşer.
Taş Küre (Litosfer)

Görsel 1.9 Taş Küre

Üzerinde yaşadığımız, ayağımızı bastığımız kara parçasına yer kabuğu denir. Dünya’nın en dış katmanıdır.
Litosfer de denilen bu katmanın kalınlığı her yerde aynı
değildir. Litosfer özellikle denizel ortamların altında ince
iken sıra dağların bulunduğu yerlerde kalınlaşır. Litosfer
ne kadar kalın olursa olsun Dünya’nın en ince katmanıdır çünkü yer kabuğunun derinlerine indikçe katı olan
bu ortamdan daha akışkan ve yoğun olan lav yani magmanın bulunduğu başka bir ortama geçilir. Magmanın
bulunduğu bu katmana manto katmanı denir.

16

Manto katmanın altında ise çekirdek kısmı bulunur
ki çekirdek yoğunluk olarak demir ve nikel bileşiklerinden oluşmuştur.
Canlı Küre (Biyosfer)
Atmosfer, su küre ve taş kürenin bir arada bulunduğu ve içinde canlıların olduğu doğal ortama canlı küre
(biyosfer) denir. Biyosferde bitkilerin oluşturduğu fitolojik çevre, hayvanların oluşturduğu zoolojik çevre Görsel 1.10 Canlı Küre
ve insanların oluşturduğu insan çevresi bulunmaktadır. Kuşkusuz bu ayrım teoriktir. Gerçekte çevre, doğal
ve beşerî unsurların oluşturduğu bir organizasyondur.
Bu sistemler birer yaşama birliği olup ekosistem terimi
ile ifade edilmektedir. Bütün ekosistemler bir denge
hâlinde varlığını sürdürür. Devamlılık en önemli unsurdur. Ekosistemlerdeki bitki ve
hayvanların cinsini ve türce zenginliğini belirleyen en önemli unsur iklim koşullarıdır.
1.1.2. Coğrafyanın Konusu ve Bölümleri
COĞRAFYA
ÖZEL COĞRAFYA

GENEL COĞRAFYA
FİZİKİ COĞRAFYA

BEŞERİ COĞRAFYA
• Nüfus ve yerleşme coğrafyası
• Ekonomik coğrafya

• Evren
• Güneş sistemi
• Kıtalar
• Ülkeler
• Bölgeler

Jeomorfoloji
(Yer Şekilleri Bilimi)

Hidrografya
(Su Bilimi)

Klimatoloji
(İklim Bilimi)

Matematik
Coğrafya

Biyocoğrafya

Jeoloji

Hidroloji

Meteoroloji

Astronomi

Biyoloji

Jeofizik

Fluvial

Fizik

Matematik

Botanik

Kartografya

Limnoloji

Zooloji

Pedoloji

Oseonografya

Tıp

Litoloji

Hidrojeoloji


