Karlofça’yla Değişen Siyaset
Osmanlı Devleti Karlofça Antlaşması ile ilk defa yabancı
devletlerin (İngiltere ve Hollanda) ara buluculuğunu kabul
etmek zorunda kalmıştır. Bu kabullenme bir zamanlar hiçbir
devleti kendisi ile eşit görmeyen Osmanlı için önemli bir
itibar kaybıdır. Aynı zamanda ilk büyük toprak kaybının da
yaşandığı Karlofça Antlaşması ile Osmanlı Devleti, bir daha
toparlanamayacağı uzun bir savunma dönemine girmiştir.
Diplomatik açıdan da güç ve itibar kaybeden Osmanlı Devleti,
Karlofça’da ilk kez müzakere yoluyla bir antlaşma imzalamak
zorunda kalmıştır. Oysa daha önceki dönemlerde diplomaside üstün olan Osmanlı, sürekli olarak kendi şartlarını kabul
ettirip antlaşmalarda belirleyici taraf olmuştur.
Uğur Kurtaran, Osmanlı Avusturya Diplomatik İlişkileri,
s.112’den düzenlenmiştir.

Kıbrıs

0

170 km

Harita 1.3
Karlofça ve İstanbul Antlaşmaları
ile kaybedilen topraklar

YORUMLAYALIM

Karlofça Antlaşması’nın Osmanlı diplomasisine etkileri nelerdir?
23

1. ÜNİTE

Karlofça Antlaşması Sonrası Dış Siyaset
Osmanlı Devleti, Karlofça Antlaşması’ndan sonra Avrupalılar için
tehlike olmaktan çıkmaya başlamıştır. Bu antlaşmadan sonra
Osmanlı Devleti daha önceki dönemlerde önem vermediği İngiltere, Hollanda ve Fransa gibi Avrupalı devletlerin siyasetlerinin
etkisinde kalmaya başlamış ve denge siyaseti izlemek zorunda
kalmıştır. XVII. yüzyıldan sonra Protestanlar arasında da Haçlı
zihniyeti zayıflamış ve İngiltere, İsveç, Hollanda gibi devletler; Osmanlılarla iyi ilişkiler kurma politikası izlemiştir. Osmanlı Devleti
ile iş birliği yapmak, sömürgecilik faaliyetlerine hız veren İngiltere ve Hollanda gibi devletler için de önemli hâle gelmiştir. Buna
karşın Osmanlı Devleti ise Almanya, Lehistan, Rusya ve Venedik
ile olan mücadelesinde Fransa’dan başka devletlerle de iş birliği
yapması gerektiğini görmüştür.

Görsel 1.16
Rus ordusunda bir asker
(İllüstrasyon, Vinkhuijzen, Hendrik
Jacobus Koleksiyonu, 1732)

Birden çok Avrupa Devleti ile aynı anda savaşacak güce sahip
olmayan Osmanlı Devleti, bu dönemde Avrupa siyasetindeki
mevcut duruma göre dönemin durum ve şartlarını menfaatleri doğrultusunda gözeterek konjonktürel ittifaklar
kurmuştur.Osmanlı Devleti’nin Karlofça’da kaybettiği
toprakları geri alma düşüncesi 1718 Pasarofça Antlaşması’na kadar devam etmiştir. Bu tarihten sonra Osmanlı, barış politikası benimsemek zorunda
kalmıştır. Osmanlı Devleti bu süreçte sadece
1736-1739 tarihleri arasında Rusya (Görsel 1.16) ve Avusturya ordularıyla savaşmışsa da savaşı başlatan taraf olmamıştır.
1768-1774 Osmanlı-Rus Savaşı’na kadar tarihinin en
uzun barış sürecini yaşamış olan Osmanlı Devleti, barışı
korumak için Avrupa devletlerinin kendi aralarında yaptıkları Veraset ve Yedi Yıl savaşlarını
bile değerlendirmeyi düşünmemiştir. Hatta
bu süreçte Fransa’nın, Rusya ve Avusturya’ya karşı ittifak teşebbüslerine bile karşılık
vermemiştir. Çünkü Fransa, yaptığı diplomatik
hamlelerle Osmanlı’nın güvenini sarsmış bu yüzden de Osmanlı
Devleti, Avrupa’nın yükselen gücü Prusya’ya yaklaşmak istemiştir.
XVIII. yüzyılın ilk yarısında Osmanlıların Avusturya’ya yönelik politikalarının amacı diğer Avrupalı devletlerle yapılan mücadelede
Avusturya’nın tarafsız kalmasını sağlamaktır. Bu yüzyılda gücünü
kaybeden Venedik, kendisi için asıl tehlikenin Osmanlı Devleti değil
Hristiyan âlemi olduğunu düşünmüştür. Avrupa’da doğal sınırlarına
ulaşan Fransa, Avusturya ile mücadelesi sebebiyle Osmanlılarla
iyi geçinme politikaları üretmiştir. XVIII. yüzyılın ilk yarısında Rusya’nın saldırgan politikası sonuç vermemiş fakat yüzyılın ikinci
yarısında Rusya, Osmanlı Devleti’ne büyük zararlar vermiştir.

ARAŞTIRALIM

24

Osmanlı Devleti’nin XVIII. yüzyılda Avrupalı devletlere karşı izlediği siyasetin genel özellikleri nelerdir? Elde ettiğiniz sonuçları
sınıfta arkadaşlarınızla paylaşınız.

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

1.3. AVRUPA’DA DİN SAVAŞLARINDAN MODERN DEVLETE
Yeni Çağ Avrupası’ndaki hangi gelişmeler, günümüzdeki devletler
hukukunun oluşumunda etkili olmuştur?

TARTIŞALIM

XII. yüzyıldan itibaren İngiltere ve Fransa, Roma Hukuku’na dayanan bir yönetim mekanizması geliştirmiş ve Papalık’tan bağımsız
hareket etmek istemiştir. Bu da Avrupa’da kilise ile krallık mücadelesini doğurmuştur. Bu mücadelelerde kilise, güç kaybetmeye
devam etmiş ve inandırıcılığını yitirmiştir. XV. yüzyıldan itibaren
ise halk arasında kiliseye karşı eleştiriler artmaya başlamış ve
din temelli siyasi mücadeleler başlamıştır. XVII. yüzyıl ortasına
kadar devam eden mücadelelerde Habsburg Hanedanı Avrupa’ya
hâkim olma amacına ulaşamamış ve bölgede politik çoğulculuk
egemen olmuştur.
Otuz Yıl Savaşları (1618-1648)
Avrupa’da din alanında başlayan fakat arkasında bir takım siyasi,
sosyal ve ekonomik gelişmelerin bulunduğu mücadelelerin sebebi iki temele dayanır. Bu sebeplerden ilki Habsburg Hanedanı’nın
Avrupa’da tek hâkim güç olma isteğidir. Topraklarını evlilik veya
veraset yoluyla günden güne artıran Habsburgların, Avrupa’daki
genişleme siyaseti başta Fransa olmak üzere bölgedeki devlet ve
prensliklerin başkaldırmasına neden olmuştur. İkinci sebep ise
Martin Luther’in (Martin Lutır) (Görsel 1.17) başlattığı Protestanlık
hareketidir. Luther, başta endüljans satışı olmak üzere kilisenin
maddi uygulamalarına 95 maddelik bildiri ile karşı çıkmış ve Avrupa’da dinî ayrışmalar başlamıştır. Özellikle Saksonya, Brandenburg gibi Almanya’nın büyük prenslikleri Luther’i desteklemiştir.
Alman imparatoru, mevcut Lutherciler dışında kalan insanların
Luther’i desteklemesini yasaklamıştır. Bunun üzerine beş Alman
prensi ve on dört şehir, imparatoru protesto etmiş ve bu nedenle
Martin Luther’e taraftar olan Hrıstiyanlara “Protestan” denilmiştir.
Protestanlarla Alman imparatoru arasında yirmi beş yıl süren bir
savaş sonrasında 1555’te Augsburg (Ogsburg) Antlaşması imzalanmıştır. Bu antlaşma ile Protestan mezhebi ve kilisesi Almanya’da resmen tanınmıştır. Augsburg Antlaşması ile Almanya’daki
prenslere istediği mezhebi seçme özgürlüğü verilmiş ve Lutherci
prenslerle Katolik prensler arasında barış sağlanmaya çalışılmıştır. Halk ise ya bağlı bulunduğu prensin mezhebine girmiş ya da
zorunlu olarak göç etmiştir. Protestanlar bu antlaşma ile önemli
haklar elde etmiş ve Katoliklerle eşit konuma gelmiştir. Her ne
kadar bu antlaşma Almanya’daki ayrılıkları sona erdirmeyi amaçlasa da biri Protestan diğeri Katolik olmak üzere iki Almanya’yı
ortaya çıkarmıştır.
1555’te Augsburg’tan çok kısa bir süre sonra hastalanan İmparator Şarlken, İspanya tahtını oğlu II. Philip’ e, Kutsal Roma
İmparatorluğu tahtını ise kardeşi Ferdinand’a bırakmıştır.

Görsel 1.17
Martin Luther Heykeli
(Adolf Von Donndorf, 1885,
Dresten/Almanya)

BİLİYOR MUSUNUZ?

25

1. ÜNİTE

BİLİYOR MUSUNUZ?

Görsel 1.18
Calvin
(Gravür)

Görsel 1.19
Katolik-Protestan mücadelesi
(Gravür)

26

Martin Luther’in öncülüğünde başlayan Almanya’daki hareketler sonrasında, Fransa’da Calvin’in (Kalven) (Görsel 1.18)
önderliğinde Kalvenizm Hareketi gelişmiştir. İngiltere’de de
Anglikanizm denilen hareketle artık yetki sahibinin kilise
değil kral olduğu kabul edilmiştir.
Avrupa geneline yayılmaya başlayan Lutherci hareketlere karşı
Papalık, Katolik reformunu gerçekleştirmek zorunda kalmıştır. Bu
reformla Katolik Hristiyanlığa karşı girişilen hareketlerin hızı kesilmeye çalışılmış ancak alınan kararlar Katolikler ile Protestanların anlaşmasını imkânsız hâle getirmiştir. Bohemya Bölgesi’nde
Protestan Çekler ile Kutsal Roma İmparatorluğu arasında başlayan mücadele sürecinde İngiltere ve Hollanda da Protestanları
desteklemiştir. Kendi birliklerini oluşturan Katolik ve Protestanlar
arasındaki dinî ve siyasi ayrışma bütün Avrupa’da sertleşmiş ve
mücadeleler artmıştır (Görsel 1.19). Uzun süre devam eden mücadeleler tüm Avrupa’yı sefalet içerisinde bırakmıştır. Dinî sebepler
ile başlayan mücadelelerde din faktörü zamanla önem kaybetmiş ve siyasi sebepler ön plana çıkmıştır. Katolik olan Fransa’nın
bir süre sonra Protestan ittifakına dâhil olması da bunu kanıtlar
niteliktedir.
1645’e kadar mücadeleler devam etmiş, bu tarihte önce Alman
prensliklerinin Kutsal Roma İmparatorluğu’ndan desteğini çekmesi
ve Danimarka ile İsveç’in de aralarındaki sorunlara son vermesi
üzerine Kutsal Roma İmparatorluğu’nun direnci kırılmıştır. Bu gelişmeler barış görüşmelerini hızlandırmış ve Otuz Yıl Savaşları’na
dâhil olan devletlerin çoğunun katılımı ile barış gerçekleşmiştir.

DEĞİŞEN DÜNYA DENGELERİ KARŞISINDA
OSMANLI SİYASETİ (1595-1774)

Çok taraflı diplomasinin ilk örneği olan Westphalia (Vestfalya) Barışı
ile 24 Kasım 1648’de Otuz Yıl Savaşları sona ermiştir. Westphalia
Barışı sonrası Fransa ile İspanya 1659’a kadar savaşmaya devam
etmiştir. Çünkü XIV. Louis (Lui) reşit olana kadar fiilen Fransa’nın
hükümdarı olan Kardinal Mazarin (Görsel 1.20), İspanya tamamen
yok edilmeden Fransa’nın rahat edemeyeceğini düşünmüştür. İspanya’nın askeri üstünlüğü ve yeniden büyük imparatorluk kurma
hayali bu antlaşmayla sona ermiştir. Westphalia, Alman tarihinde
de bir çağın sonu olmuş ve Alman topraklarında Danimarka, İsveç,
Fransa gibi yabancı devletlerin müdahil olduğu yeni bir ortam
oluşmuştur.
Avrupa’da Otuz yıl süren kaos ortamına 1648’de Westphalia
Antlaşması ile son verilmiştir. Westphalia Antlaşması, birçok
devlet temsilcisinin bir araya gelip imzaladıkları tek bir antlaşma değildir. Habsburg elçilerinin Fransa ve İsveç’le ayrı
ayrı imzaladıkları ikili antlaşmalara verilen genel bir isimdir.
1815’teki Viyana Kongresi’nde uygulanacak olan “Konferans
Diplomasisi” için Westphalia Antlaşması bir esin kaynağı
olmuştur.
Görsel 1.20
Kardinal Mazarin
(Gravür)

BİLİYOR MUSUNUZ?

Westphalia Antlaşması’nın Sonuçları
Otuz Yıl Savaşları sonrası düzeni sağlamak için toplanan konferans,
Avrupa'nın ilk büyük konferansı sayılır. Daha önceki uluslararası
konferanslar dinî nitelikteyken Westphalia Barışı’na katılan devletler, savaş ve iktidar sorunlarını dinin etkisinde kalmadan tartışmıştır (Görsel 1.21). Papalık temsilcisi, konferansta dinlenmediği
gibi antlaşma metinleri de papaya imzalattırılmamış ve böylece
kilisenin gücü sınırlandırılmıştır. Westphalia’da, 1555 Augsburg
Barışı’nın hükümleri yenilenmiş
ve Almanya’da Katolik, Protestan
ve Kalvinizm geçerli mezhepler
hâline getirilmiştir. Kutsal Roma
İmparatorluğu’nun parçalanmış
olduğu da uluslararası hukuk
bakımından doğrulanmıştır.
Otuz Yıl Savaşları sonunda Fransa artık Avrupa siyasetine yön
veren devlet konumuna yükselirken İngiltere de güçlü bir devlet
olarak Avrupa’da etkili olmaya
başlamıştır. Bazı Avrupa ülkeleri
topraklarını genişletirken özellikle Almanya’da gerileme ve iç
karışıklıklar başlamıştır. Otuz Yıl
Savaşları’ndan sonraki süreçteKutsal Roma İmparatorluğu’nun
Avrupa’yı tek bir imparatorluk çatısı altında birleştirme politikası
gerçekleşmemiş ve bu politikanın yerini denge politikası almıştır.

Görsel 1.21
Westphalia Antlaşması imzalanırken
(Tablo, Gerard ter Borch, 1648,
Rijks Müzesi, Amsterdam)

27

1. ÜNİTE

Avrupa’da dinî etkenlerin yerini modern diplomasi almış ve uluslararası alanda modern devletler hukukunun temelleri atılmıştır.
Evrensel imparatorluklar yerini ulusal krallıklara ve ulus devletlerine bırakmıştır.
CEVAPLAYALIM

Avrupa’da Otuz Yıl Savaşları’nın devam ettiği dönemde Osmanlı
Devleti’nin Batı siyasetinde etkisiz kalmasının sebepleri neler
olabilir?
Modern Devlet
Tarihin ilk dönemlerinden itibaren toplumun üzerinde siyasi otorite
kurulduğu bilinmektedir. Bununla birlikte modern devlet anlayışı
Avrupa’da Westphalia Antlaşması’ndan itibaren ortaya çıkmıştır.
Modern devlet anlayışında kilisenin, devlet ve toplum üzerindeki
etkisinin azaltılması esastır. Böylece merkezî otoritenin, ülkede
tek hâkim güç olması sağlanmıştır. Modern devletlerde merkezî
bir ordu bulunur ve merkezî otoritenin koyduğu hukuk kuralları
her zaman geçerlidir.
Modern Devlete Giden Süreç

